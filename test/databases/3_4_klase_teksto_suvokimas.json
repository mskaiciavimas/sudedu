[{"id":1,"title":"Žiema","author":"Pagal Praną Mašiotą","type":"pasaka","reference":"","class-choice":["3_4_klase"],"text":{"start":["Atėjo žiema, apsidairė, ar visi jos laukia, ar medžiai ir žolės vasaros apdarus jau nusimetę, sėklas žemėje pasėję, apklostę. Apsidariusi žemę sustingdė, ant upių ir ežerų ledo tiltus nutiesė, viską baltais patalais apklojo."],"middle":["Stūkso miškai ir sodai sustingę, tūno kietoje žemėje žolės, visi žiemos miegą miega. Miega ir mini, kaip vasarą gražiai gyveno, budėjo, kaip jauni augo, seni seno, kaip visiems gausiuose saulės spinduliuose buvo smagu klestėti.","Miega žiemos miegą miškas, sodas, pievos ir pavasarį sapnuoja. Sapnuoja saulutę, aukštyn į dangų kylančią, iš miego visus juos žadinančią."],"end":["Ateis pavasaris, atbus, kam per žiemą miegoti lemta. Suoš miškas, sušlamės sodas, sužaliuos, margai pasipuoš pievos, laukai. Sučiulbės, sugrįžę iš šiltesnių kraštų, paukšteliai."]},"suitable-for":{"komponavimas":"sunkus","struktura":"vidutinis"}},{"id":2,"title":"Žiema","author":"Pranas Mašiotas","type":"pasaka","reference":"","class-choice":["3_4_klase"],"text":{"start":["Atėjo žiema, apsidairė, ar visi jos laukia: ar medžiai ir žolės vasaros apdarus jau nusimetę, sėklas žemėje pasėję, apklostę. Apsidairiusi žemę sustingdė, ant upių ir ežerų ledo tiltus nutiesė, viską baltais sniego patalais apklojo."],"middle":["Stūkso miškai ir sodai sustingę, tūno kietoje žemėje žolės, visi žiemos miegą miega. Miega ir mini, kaip vasarą gražiai gyveno, kaip jauni augo, seni seno, kaip visiems gausiuose saulės spinduliuose buvo smagu klestėti. Kaip medžiuose ir žolėse paukšteliai slapstėsi, nardė, vaikus perėjo, savo giesmeles giedojo, čiulbėjo.","Visur tylu. Tik retkarčiais, šiauriui per daug siausti pradėjus, miškas atsidūsta, sumurma, kad ramiai miegoti neduoda.","Miega žiemos miegą miškas, sodas, pievos, miega ir pavasarį sapnuoja. Sapnuoja saulutę, aukštyn į dangų kylančią, iš miego visus juos žadinančią."],"end":["Ateis pavasaris, atbus, kam per žiemą miegoti lemta. Suoš miškas, sušlamės sodas, sužaliuos, margai pasipuoš pievos, laukai. Sučiulbės sugrįžę iš šiltesnių kraštų paukšteliai."]},"suitable-for":{"struktura":"sunkus"}},{"id":3,"title":"Vieversys ir rupūžė","author":"Lietuvių sakmė","type":"sakme","reference":"","class-choice":["3_4_klase"],"text":{"start":["Dievas sumanė sukurti vieversį. Jis paėmė saują molio ir metė aukštyn. Molio gabalėlis pavirto vieversėliu ir ėmė giedoti."],"middle":["Velnias, tupėdamas už akmenio, visą tą atsitikimą matė ir panoro padaryti paukštelį. Paėmė dumblo saują ir metė aukštyn. Dumblas nukrito atgal ir, palindęs po akmeniu, pradėjo kurkti, dėl ko ir pats velnias išsigando."],"end":["Tai buvo rupūžė."]},"suitable-for":{"komponavimas":"vidutinis","struktura":"lengvas"}},{"id":4,"title":"Stasiukas ir voverėlė","author":"Pagal Praną Mašiotą","type":"pasaka","reference":"","class-choice":["3_4_klase"],"text":{"start":["Stasiukas labai mėgo uogauti, grybauti ir riešutauti. Kur buvęs nebuvęs, jau ir miškelyje. Jis žinojo, kur kokių uogų esama, kur geriausi grybai dygsta, kur riešutai anksčiau pareina."],"middle":["Ateina kartą į miškelį žemuogių pasirinkti. Žiūri: ant kalnelio voverėlė su voveriukais šeimininkauja, žemuoges raško. Voveriukai ne tiek raško, kiek žaidžia — matyt, jau prisisotinę. Senė pajuto, voveriukus į medžių šakas nusivarė ir juokiasi.","Grįžta kitą kartą grybavęs. Tą dieną voverėlių nebuvo matęs. Eisiąs pro senąjį ąžuolą pasižiūrėti, ką jos veikia — to ąžuolo duoboje jų gūžta buvo. Eina, po medžiu dairosi: gi kelių pušų viršūnėse ant plonųjų šakelių grybų prisagstyta — tai voverėlės sau žiemai grybų džiovinasi. Mat jų jau anksčiau prisigrybauta."],"end":["Taip voverėlės pasirūpindavo, kad žiemą turėtų kuo misti. Grybų daugiau už Stasiuką iš po lapų prisirinkdavo."]},"suitable-for":{"struktura":"vidutinis"}},{"id":6,"title":"Juozukas ir bitelė","author":"Pagal Praną Mašiotą","type":"pasaka","reference":"","class-choice":["3_4_klase"],"text":{"start":["Juozukas sėdėjo sode. Jis laukė nukrintant obuolio."],"middle":["Čia pat bitelė nuo dobilėlio ant dobilėlio tupinėjo, medutį rinko.","Juozukas nusirovė smilgą ir su ja sumanė paerzinti bitelę. Kai bitelė nutupia ant dobilo, ima ir nubraukia ją. Kelis kartus Juozukas bitelę taip nubraukė. Bet ji vis savo darbą dirba."],"end":["Tik pagaliau bitelė supyko ir įgėlė vaikui į veidą."]},"suitable-for":{"komponavimas":"vidutinis","struktura":"lengvas"}},{"id":7,"title":"Lizdelis po tiltu","author":"Pagal Kazį Borutą","type":"pasaka","reference":"","class-choice":["3_4_klase"],"text":{"start":["Susisuko kregždė lizdą po tiltu ir išsiperėjo vaikelius."],"middle":["Vaikai paaugo ir savo lizdu buvo nepatenkinti. Tiltu visą laiką važiuoja, dunda ir trinksi, gali į vandenį nukristi. Jie siūlė skristi į pietus.","Motina paklausė ir rudenį išskrido su vaikais į šiltuosius kraštus. Pabuvo jie ten per žiemą. Pavasarį kregždė susiruošė skristi atgal. Nors čia šilta ir gera, bet nieko nėra mielesnio už gimtąjį lizdelį."],"end":["Paskui motiną išskrido ir vaikai. Motina sugrįžo į seną savo lizdelį. Kregždžiukai naujus lizdus po tiltu susisuko."]},"suitable-for":{"komponavimas":"sunkus","struktura":"vidutinis"}},{"id":8,"title":"Spindulėlis","author":"Pagal Žemaitę","type":"pasaka","reference":"","class-choice":["3_4_klase"],"text":{"start":["Patekėjusi saulelė pasiuntė ant žemelės savo auksuotus spindulėlius."],"middle":["Pirmasis spindulėlis krito ant miegančio javuose vieversėlio. Pabudo paukštelis ir ėmė giedoti ryto giesmelę.","Antrasis spindulėlis pažadino voverėlę. Voverėlė pašoko ir nukūrė į lazdyną. Ten ieškojo riešutėlių pusrytėliams.","Trečiasis spindulėlis krito į avilį. Bitelės suūžė ir išlėkė iš avilio rinkti saldaus medučio."],"end":["Ketvirtasis spindulėlis pažadino vaikelį. Jis šoko iš lovelės, nusiprausė ir atsiklaupė kalbėti poterių."]},"suitable-for":{"komponavimas":"lengvas","struktura":"lengvas"}},{"id":9,"title":"Giedantis vėžys","author":"Lietuvių liaudies pasaka","type":"pasaka","reference":"","class-choice":["3_4_klase"],"text":{"start":["Kartą buvau nuėjęs į ežerą pameškerioti. Užmečiau meškerę ir laukiu. Žiūriu – trukt trukt plūdelė. Aš kilst meškerę, tik spurdu spurdu koks didelis daiktas ant vąšelio užkibęs. Net krūptelėjau. Žiūriu – gi varna."],"middle":["Galvojau, kaip tai galėjo atsitikti. O tą valandą kad ėmė rėkti kas man viršum galvos, kad ėmė rėkti. Pakeliu galvą – gi lydys kad vejasi aukšlę, kad vejasi, o toji kad rėkia, kad šaukia, net laukai plyšta. Laimė, aukšlė suskubo pasprukti į mišką ir taip išliko gyva.","Ligi aš žiūrėjau, kaip aukšlė lėkė nuo lydžio, meškerę buvau drūtgaliu įrėmęs į žemę. Aš tą meškerę jau imsiu, o čia ji jau beauganti, giliai šaknis suleidusi į žemę, bešakojanti, belapojanti. O jos šakose kad gieda kas, kad čiulba taip gražiai, gražiau nekaip lakštingala. Pakeliu galvą – nagi ant lapo tupi didžiulis vėžys ir gieda."],"end":["Parsinešiau vėžį namo – jis ir šiandien tebegieda."]},"suitable-for":{"struktura":"vidutinis"}},{"id":11,"title":"2024-11-16\nSveiki, Pone Vytautai Račickai!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Man patinka jūsų knygos. Jos labai pamokančios, lengvai skaitomos. Aš daug išmokau iš jų: kaip elgtis su draugu, kai susipykai, kaip elgtis, jei tėvai skiriasi ir daug kitų dalykų."],"middle":["Esu perskaitęs Jūsų knygą „Šlepetė“. Tai mano viena iš pirmųjų perskaitytų knygų. Nuo jos ir prasidėjo spalvingas knygų pasaulis. Ją paskolino draugas. Jis, kaip ir aš, ilgą laiką nemėgo skaityti knygų. Tačiau Jūsų knygas jis perskaitė beveik visas. Taip ir aš susidomėjau Jūsų knygomis. Vėliau skaičiau „Patricija, Antanas, jo tėtis ir mama“, „Šokoladas iki pirmadienio“. Dar planuoju perskaityti „Šeštoji šlepetė“, „Vieno pavasario istorija“.","Norėčiau, kad kuo daugiau vaikų skaitytų Jūsų knygas, o tie, kurie neskaito knygų, pradėtų skaityti. Kai kuriems vaikams knygos pasaulis yra kompiuteryje.","Man jūsų knygos buvo spalvingiausios ir labiausiai dominančios. Norėčiau užduoti Jums keletą klausimų. Kodėl jūs pavadinote knygą „Šokoladas iki pirmadienio“, nors yra daug skirtingų skyrių? Kodėl neleidžiate knygų, kad jos būtų serijomis?"],"end":["Norėčiau, kad knygos gyvuotų ilgai! Kad žmonės skaitytų knygas ir iš jų pasimokytų. Linkiu Jums daug sveikatos, kūrybinių idėjų. Rašykite, o mes skaitysime. Sėkmės! Susitiksime naujose knygose! Lauksiu atsakymo.","Pagarbiai, Adomas G."]},"suitable-for":{"struktura":"sunkus"}},{"id":12,"title":"2023-09-08\nGerbiamas Kęstuti Kasparavičiau,","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["turiu kelias Jūsų knygutes. Visas jas perskaičiau po kelioliką kartų! Jos buvo tokios įdomios, kad vos neapsiverkdavau, kai jas baigdavau skaityti! Tačiau žinodavau, jog galiu jas atsiversti iš naujo. Jei reikėtų pasakyti savo mėgstamiausią knygą, negalvojusi nė sekundės kaip žirnius išberčiau „Apie šį bei tą. Trumpos istorijos“."],"middle":["Be galo įdomu skaityti apie verksnius svogūnus, sumanius muzikos instrumentus, išdykusius obuoliukus, katę, kuri iš Jūsų namo padarė raizgalynę ir dar daug kitų. Taip pat neapsieičiau be Jūsų viliojančių piešinių. Jūs taip įdomiai pavaizdavote marsiečius, išdidžius vaisius, raidžių lietų, įsimylėjusius balionėlius ir visus kitus. Mintinai esu išmokusi jūsų istoriją apie kalną ir ant jo nosies augančią obelį su gardžiais obuoliais."],"end":["Noriu palinkėti, jog ir toliau Jūsų galvoje gyvuotų tokios nuostabios mintys. Viso gero! Susitiksime pasakose...","Pagarbiai, Rusnė U."]},"suitable-for":{"struktura":"lengvas"}},{"id":13,"title":"2024-09-02\nPone David Walliams,","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["aš esu Jus gerbiantis skaitytojas. Prieš metus aš pirmą kartą perskaičiau Jūsų rašytą knygą „Močiutė plėšikė“. Ji buvo labai įdomi ir ypač juokinga. Ji taip man patiko, kad net nuo šios knygos negalėjau atitraukti akių. Nuo tos dienos pradėjau domėtis Jūsų kūryba."],"middle":["Paprašiau mamos, kad nuvažiuotume į knygyną ir kad nusipirkčiau daugiau Jūsų knygų. Nusipirkau dvi knygas: „Žiurkainis“ ir „Berniukas milijardierius“. Jos taip pat buvo labai juokingos ir įdomios, kaip ir tikėjausi. Nusipirkau tik dvi knygas, kadangi tik tiek buvo knygyne.","Labai laukiu, kada parašysite daugiau knygų. Iš Jūsų knygų pasimokiau, kad nereikia daryti daug pokštų. Jūsų noriu paklausti, ar yra įdomu rašyti knygas vaikams?"],"end":["Man Jūs labai patinkate ir tikiuosi, kad rašysite dar daugiau knygų. Jūsų kūriniai yra linksmiausi ir spalvingiausi. Niekada nenustosiu jų skaityti ir Jus gerbti. Linkiu ir toliau rašyti daug gerų knygų, kurios patiktų vaikams! Iki!","Pagarbiai, Aistis G."]},"suitable-for":{"struktura":"vidutinis"}},{"id":14,"title":"2024-10-05\nPone Vytautai Račickai,","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["aš esu Jūsų skaitytoja. Kai buvau antrokė, perskaičiau  knygą „Šokoladas iki pirmadienio“. Man ji labai patiko! Bėgant laikui aš pradėjau skaityti „Zuika padūkėlis“. Taip pat skaičiau knygą „Nipė“. Tačiau rašau Jums ne dėl to, juk jei Jus trukdyčiau be reikalo, Jūs išnaudotumėte savo brangų laiką, per kurį galėtumete parašyti dar vieną knygą."],"middle":["Dabar daugelis vaikų nelabai skaito knygas, tačiau gal galite man padėti įvykdyti mano  sukurtą planą. Jei jūs parašytumėte naują knygą, kad ir dešimties puslapių, kuri patiktų visiems, aš ją rekomenduočiau savo draugams. Gal jie sužinoję, jog ji plona, ją perskaitytų. Jei tai pavyktų, tada jie susidomėtų ir skaitytų Jūsų kitas knygas. Taip visi vaikai praturtintų žodyną ir kalbą! Daug ko išmoktų, pavyzdžiui, kaip aš išmokau, jog reikia pasitikėti draugais ir nemeluoti.","Aš noriu Jums padėkoti, kad Jūs rūpinatės mumis ir atveriate mums knygų pasaulį, o tai juk yra pats didžiausias vaikystės nuotykis. Taip pat norėjau paklausti, kaip Jums kilo mintis pačiam iliustruoti knygas? Kiek maždaug laiko rašote vieną knygą?"],"end":["Aš labai norėčiau su Jumis susitikti ir pabendrauti daugiau. Žinau, kad atsakytumėte į visus mano klausimus. Gal net sugalvotume dar vieną suktą planą. Linkiu, kad Jūs ir toliau rašytumėte tokias įdomias knygas, kad būtumėte vaikų mylimiausias rašytojas. Aš tikiuosi, Jūs manęs neužmiršite ir  aš tapsiu Jūsų drauge. Iki pasimatymo!","Pagarbiai,  Greta R."]},"suitable-for":{"struktura":"sunkus"}},{"id":15,"title":"2024-08-23\nLaba diena, miela Holly Webb!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Aš esu ketvirtokė Simona. Gyvenu penktame pagal dydį Lietuvos mieste – Panevėžyje. Mano šeimoje yra keturi nariai: brolis, mama, tėtė ir aš. Seniau mes laikėme katę, šunį, dekoratyvinį triušį, o dabar jų nebeliko."],"middle":["Rašau Jums šį laišką, nes Jūs esate mano mėgstamiausia autorė. Man patinka Jūsų knygos. Jau esu perskaičiusi penkiolika, tai yra: „Pasiklydusi sniege“, „Bėglė Rudutė“, „Elė ilgisi namų“, „Išgąsdinta katytė“, „Ištikimas šuniukas“, „Vieniša kalytė Džesė“, „Palikti šunyčiai“, „Paklydęs šuniukas“, „Vienišoji Baltukė“, „Mažoji kalytė Brita“, „Pradingėlė katytė Miglė“, „Pavogtas Pilkutis“, „Kačiukas, kurio niekas nenorėjo“, „Vienišos Oskaro Kalėdos“, „Drąsusis kačiukas“. Dabar skaitau knygą „Benamis katinėlis Murkius“. Labai norėčiau, kad ir toliau rašytumėte šias nuostabias ir mielas knygas apie augintinius, nes skaičiau, kad Jums, kaip ir man, patinka gyvūnai.","Gal Jūs kuriate naujas įdomias knygeles? Jei taip, tai kokias? Kaip sekasi kurti? Internete mačiau, kad turite tris sūnus. Kokios Jūsų parašytos knygos jiems labiausiai patinka?"],"end":["Norėčiau paprašyti, kad ir toliau kurtumėte tokias knygeles, kaip dabar. Linkiu Jums didelės sėkmės. Malonu būtų gauti Jūsų atsakymą. Viso gero!","Simona P."]},"suitable-for":{"struktura":"vidutinis"}},{"id":16,"title":"2024-10-15\nSveiki, pone David Walliams!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Man be galo patinka Jūsų parašytos knygos, nes jos labai įdomios, nors aš jų visų dar neperskaičiau. Tiesą sakant, skaitau tik pirmą jūsų knygą „Močiutė plėšikė“. Aš tiesiog skaitydama taip įsijaučiu į tą pasakojimą, kad nebegaliu atitraukti akių. Ant knygos viršelio parašyta, kad tai baisiai juokinga knyga. Iš pat pradžių netikėjau, bet kai pradėjau skaityti, pakeičiau nuomonę."],"middle":["Ši knyga mane ne tik prajuokina, tačiau taip pat iš jos galima daug ko pasimokyti. Pavyzdžiui, knygos pradžioje Benas galvoja, kad jo močiutė yra tikra nuoboda ir žaidžia tik žodžių loto, be to ji smirda kopūstais. Tačiau vėliau paaiškėja, kad kadaise ji buvo pati didžiausia plėšikė. Močiutė nori atsigriebti už prarastą laiką ir pavogti karalienės karūną bei kitas vertybes. Į šį reikalą ji įtraukia ir savo anūką ir taip Benas patiria vieną didžiausių gyvenimo nuotykių. Taigi ši istorija pamoko, jog negalima spręsti apie žmogų, jo nepažinus.","Turiu Jums keletą klausimų. Ar Jums lengva kurti istorijas? Per kiek maždaug laiko parašote knygą? Ar esate kada nors davęs autografą? Kaip kilo idėja tapti rašytoju? Kokia Jūsų mėgstamiausia knyga, autorius?"],"end":["Linkiu Jums kuo didžiausios sėkmės kūryboje! Viso gero!","Melita V."]},"suitable-for":{"struktura":"vidutinis"}},{"id":17,"title":"2024-10-29\nMiela rašytoja Lina Žutaute,","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["turiu begalę Jūsų knygų. Man labiausiai patiko knygos apie „Kakę Makę“. Galima sakyti, kad su jomis užaugau ir aš, ir mano mažasis broliukas Arvydas. Jos ne tik labai linksmos, spalvingos, bet ir pamokančios. Mėgstamiausia knyga apie netvarkos nykštuką. Aš net patikėjau, jog yra toks nykštukas. Bijodavau nesitvarkyti žaislų. O dabar tuo tiki mano penkiametis brolis."],"middle":["Kadangi rugsėjį man sukako dešimt metų, tai turbūt suprantate, jog man tapo aišku, kad ausys pabėgti negali, o kopėčių į mėnulį tikrai nepakabinsi. Tačiau sveikinu Jus už nuostabią fantaziją.","Aš niekaip nesuprantu, kaip Jums pavyksta taip įdomiai ir puikiai sukurti pasaką? Man labai sudėtinga sukurti įdomų pasakojimą."],"end":["Aš labai žaviuosi Jūsų kūryba ir linkiu sukurti dar per tūkstantį įvairiausių šmaikščiausių pasakojimų. Iki!","Karolis G."]},"suitable-for":{"struktura":"vidutinis"}},{"id":18,"title":"2024-09-18\nPone Jonai Biliūnai!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Ištikimai skaitau Jūsų knygas. Dabar įnikęs į knygą „Brisiaus galas“. Ši knyga mane moko, kad negalima niekinti gyvūnų. Pats turiu šuniuką ir vėžlį. Jie yra mano patys geriausi draugai."],"middle":["Noriu Jums pranešti, jog paaugliai nebeskaito knygų, nes šiuolaikiniame pasaulyje kiekvienas vaikas nori turėti kompiuterį. O ankščiau dėl knygų mušdavosi. Norėčiau, kad nebūtų kompiuterių ar šiuolaikinių prietaisų, kurie kenkia tiek pasauliui, tiek naujajai kartai. Jeigu dar būtumėte su mumis, manau, kad turėtumėte sukurti naują knygą, kuri mokytų, kad negalima pasinerti į vaizdo žaidimų pasaulį. Būtinai ją perskaityčiau."],"end":["Viso gero, Jonai Biliūnai. Pasistenkite man padėti iš aukštybių.","Pagarbiai, Dovydas V."]},"suitable-for":{"struktura":"lengvas"}},{"id":19,"title":"2024-09-29\nLabas, nepažįstamas drauge!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Šį šaltą pavasario vakarą rašau tau trumpą laiškutį. Pirmiausia prisistatysiu. Mano vardas Simona. Aš mokausi trečioje klasėje. Dar lankau dailės mokyklą ir žaislų siuvimo būrelį. Todėl tik prieš valandą grįžau namo. Pasiruošiau pamokas ir nutariau parašyti tau, mano nepažįstamasis drauge."],"middle":["Labai noriu sužinoti apie tave. Kaip tu gyveni? Koks tavo vardas? Koks maistas tau skaniausias? Aš labiausiai mėgstu bulvių plokštainį ir ledus. Aišku, tu juokiesi. Tau toks maistas nepažįstamas, nes tai žmonių valgis. Bet aš žinau, kad ir šuniukai kartais mėgsta palaižyti vaikų maistą, o ypač ledus. Jei kada atvyksiu pas tave, tai tikrai atsivešiu ledų. Pamatysi, kokie jie gardūs, o karštą vasaros dieną jie dar ir puikiai gaivina.","Aš žinau, kad tu, šuniuk, gyveni gyvūnėlių globos namuose. Ir man labai liūdna, kad neturi savo namų, negali gyventi su savo šeima. O galbūt tu netgi turėjai ir broliuką ar sesutę. Bet nenusimink, jei tu turi giminaičių, tai jie tikrai gyvena gerai ir tave prisimena. Žinoma, man labai pikta ant tų vaikų ar suaugusių, kurie gyvūnėlius savo namuose palaiko kaip žaisliukus, o kai nusibosta, juos išmeta į gatvę ar nuveža į kokią nežinomą vietą. Geriau jau visai nebūtų įsigiję gyvūnėlių. Juk jums taip nepatinka, ar aš neteisi? Kaip tu manai?","Ir ką aš čia taip liūdnai pradėjau rašyti. Juk tu esi geroje vietoje, tavimi labai rūpinasi gyvūnėlių namų šeimininkai. Jie tave maitina, prižiūri, kad nesušaltum ir jaustumeisi kaip namie.","Oi! Vos nepamiršau tavęs paklausti: ar tu nesijauti vienišas? Ar jau spėjai susirasti naujuose namuose draugų? Žinau, kad ten gyvena daug įvairių gyvūnėlių. Tiesa, ar nesipeši su katytėmis? Juk jūs visada nesutariate. O gal jau ir sutikai kokį vaiką, kuris tau labai patinka ir kuriam tu taip pat patinki? Gal jis tave pralinksmina savo apsilankymu?","Aš linkiu tau susirasti kuo daugiau draugų, tada bus daug smagiau. Galėsit padūkti kartu."],"end":["Šiandieną tiek. Jau man laikas eiti miegoti. Ryt vėl laukia mokykla. Iki kito karto!","Simona Ž."]},"suitable-for":{"struktura":"sunkus"}},{"id":20,"title":"2024-05-16\nLabas, mano drauge!","author":"Mokytoja Asta Sakalienė","type":"laiškas","reference":"","class-choice":["3_4_klase"],"text":{"start":["Tau rašo Martyna.","Kaip gi tu gyveni, mažyti, pūkuotas kačiuk! Aš net nežinau, kaip tu atsiradai globos namuose. Gal tave paliko tavo šeimininkas? Gal tai buvo mažas vaikas, kuris norėjo auginti kačiuką, bet nenorėjo rūpintis? O gal jam mama neleido auginti tavęs?"],"middle":["Aš labai noriu turėti draugą namuose. Tu galėtum būti mano augintinis. Aš tavim rūpinčiaus, su tavim žaisčiau, išdykaučiau. Tik mano tėvai manim nenori patikėti, kad galiu būti atsakinga už tave.","Dabar auginu žiurkėną. Kartais pamirštu jį prižiūrėti, bet mama primena man. Svajoju turėti kačiuką. Kai gyvensiu name, tikrai auginsiu kačiuką. Tada mano draugas būsi – Tu! Tu tik palauk, kol mano svajonė išsipildys. Tada mes paimsim tave iš globos namų ir tavo šeimininkė būsiu aš."],"end":["Iki susitikimo!","Martyna B."]},"suitable-for":{"struktura":"vidutinis"}},{"id":21,"title":"Kodėl pelėda dieną nemato","author":"Lietuvių sakmė","type":"sakme","reference":"","class-choice":["3_4_klase"],"text":{"start":["Vieną kartą dievas nužengė iš dangaus ant žemės pažiūrėti, kaip gyvena jo kūriniai. Visų pirma dievas aplankė žmogų. Pas žmogų rado viską tvarkingai, palaimino jį ir nuėjo toliau."],"middle":["Gyvuliai nusiskundė žmonių žiaurumais. Dievas pažadėjo labiau atliuosuoti nuo žmonių ir nuėjo toliau.","Dievas sušaukęs ir visus paukščius, kad apsakytų savo gyvenimą. Visi paukščiai pasigyrė dievui, kad linksma gyventi. Tik viena pelėda buvo nepatenkinta, kam vasarą tokios ilgos dienos – prašė dievo sutrumpinti, nes maža yra poilsio. Tada dievas pasakė, kad pelėda daugiau nebematys dienos šviesos, tik naktį rinks sau maistą."],"end":["Ir nuo to laiko pelėda dieną nemato, o miega, tik nakties sulaukus ieško sau maisto."]},"suitable-for":{"struktura":"vidutinis"}},{"id":22,"title":"Kodėl pelėda dieną nemato","author":"Lietuvių sakmė","type":"sakme","reference":"","class-choice":["3_4_klase"],"text":{"start":["Vieną kartą dievas nužengė iš dangaus ant žemės pažiūrėti, kaip gyvena jo kūriniai. Visų pirma dievas aplankė žmogų. Pas žmogų rado viską tvarkingai, palaimino jį ir nuėjo toliau."],"middle":["Dievas sušaukė paukščius. Visi paukščiai pasigyrė dievui, kad linksma gyventi. Tik viena pelėda buvo nepatenkinta, kam vasarą tokios ilgos dienos – maža poilsio. Tada dievas nusprendė, kad pelėda daugiau nematys dienos šviesos."],"end":["Ir nuo to laiko pelėda dieną nemato, o miega, tik nakties sulaukus ieško sau maisto."]},"suitable-for":{"rasyba":"","komponavimas":"sunkus","struktura":"lengvas"}},{"id":23,"title":"Kaip ponas bėdos ieškojo","author":"Lietuvių liaudies pasaka","type":"pasaka","reference":"","class-choice":["3_4_klase"],"text":{"start":["Kartą turtingas ponas prie kelio paliko užrašą: „Kas žino, kas yra bėda, tegu man pasako!“"],"middle":["Pamatęs šį užrašą, karalius nusprendė pamokyti poną ir uždavė jam keturis neįmanomus klausimus: kiek sveria mėnuo, kur yra žemės centras, kiek danguje žvaigždžių ir paprašė papasakoti negirdėtą dalyką. Ponas, neradęs atsakymų, nusiminė.","Jam pasisiūlė padėti piemuo. Atėjęs pas karalių, jis sumaniai atsakė:\n– Mėnuo sveria vieną svarą, nes jame yra keturi ketvirčiai, kaip ir svare. Žemės centras čia, kur aš stoviu! Danguje yra penki šimtai žvaigždžių. Jei karalius netiki, galime perskaičiuoti! O negirdėta, kad vakar ganiau kiaules, o šiandien kalbuosi su karaliumi."],"end":["Sužavėtas karalius atidavė dvarą piemenukui, o poną išsiuntė ganyti kiaulių, kad šis išmoktų tikrosios bėdos prasmę ir suprastų, jog protas žmogų puošia labiau už turtus."]},"suitable-for":{"struktura":"vidutinis"}},{"id":24,"title":"Kaip ponas bėdos ieškojo","author":"Lietuvių liaudies pasaka","type":"pasaka","reference":"","class-choice":["3_4_klase"],"text":{"start":["Gyveno kartą turtingas ponas, kuris užrašė pakelėje klausimą: „Kas žino, kas yra bėda?\"."],"middle":["Karalius perskaitė ir nusprendė jį pamokyti. Jis pakvietė poną ir liepė atsakyti į keturis sudėtingus klausimus apie mėnulio svorį, žemės vidurį, žvaigždžių kiekį ir papasakoti negirdėtą naujieną. Ponas, neišmanydamas atsakymų, nusiminė.","Tada pasisiūlė piemuo ir išradingai atsakė į visus klausimus. Mėnuo sveria vieną svarą, nes jame yra keturi ketvirčiai, kaip ir svare. Žemės centras čia, kur aš stoviu! Danguje yra penki šimtai žvaigždžių. Jei karalius netiki, galime perskaičiuoti! O negirdėta, kad vakar ganiau kiaules, o šiandien kalbuosi su karaliumi."],"end":["Taip ponas suprato, kas yra bėda: ją pažinti padėjo gudrus piemuo."]},"suitable-for":{"komponavimas":"sunkus","struktura":"lengvas"}},{"id":25,"title":"Mikė melagėlis","author":"Pagal Motiejų Valančių","type":"pasaka","reference":"","class-choice":["3_4_klase"],"text":{"start":["Viename sodžiuje gyveno ūkininkas su žmona ir jų padykęs sūnus Mikutis.","Berniukas buvo linksmo būdo ir labai guvus – nuolat gainiodavo kiemo vištas, šunelį ir katytę. Paaugusiam Mikučiui tėvas pavedė ganyti avis."],"middle":["Kasdien išgindavo jis jas į pievas prie miško, bet ganant greit apimdavo nuobodulys. Vieną dieną, norėdamas sukelti šurmulį, Mikutis sušuko: „Vilkas užpuolė aveles!“ Išgirdę šauksmą, kaimo žmonės ir Mikučio tėvai puolė gelbėti gyvulių, tačiau pamatė tik besijuokiantį berniuką. Žmonės išbarė Mikutį ir sugrįžo prie savo darbų.","Po kelių dienų iš miško iš tikrųjų pasirodė vilkas. Mikutis šaukė: „Vilkas, vilkas!“, tačiau niekas nebeskubėjo padėti, manydami, kad jis vėl meluoja."],"end":["Vilkas nusinešė avelę, o Mikutis gavo „beržinės košės“ ir suprato, kad meluoti blogai – kai reikės pagalbos, niekas nebepasitikės."]},"suitable-for":{"struktura":"vidutinis"}},{"id":26,"title":"Mikė melagėlis","author":"Pagal Motiejų Valančių","type":"pasaka","reference":"","class-choice":["3_4_klase"],"text":{"start":["Viename sodžiuje gyveno ūkininkas su žmona ir turėjo sūnų Mikutį."],"middle":["Išgena būdavo Mikutis gyvulėlius į pamiškę ir gano. O nuobodulys toks apima, kad nežino, ko griebtis. Šūkauja, dainuoja, šokinėja, bet vis tiek nusibosta. Staiga Mikučiui šovė į galvą mintis! Atsisuko bernaitis į kaimą ir pradėjo iš visų jėgų šaukti: „Vilkas užpuolė aveles!“. Išgirdo kaimo žmonės ir pasileido tekini į ganyklą mušti vilko. Atbėgo ir mato – vilko nė kvapo.","Po poros dienų tik strykt iš miško vilkas ir capt avelę. „Vilkas, vilkas!\" – sušuko išsigandęs Mikutis. Bet kaime manė, kad ir šįkart bernaitis išdykauja. Vilkas pagriebęs avelę nusinešė į mišką."],"end":["Mikutis gavo „beržinės košės\" ir nuo to laiko liovėsi melavęs."]},"suitable-for":{"struktura":"lengvas"}},{"id":28,"title":"Grįžulo ratai","author":"Norbertas Vėlius","type":"sakme","reference":"","class-choice":["3_4_klase"],"text":{"start":["Seniai, labai seniai Žemėje buvo labai didelė sausra – išdžiūvo visas vanduo. Žmonės nebeturėjo ko atsigerti. Vieną naktį iš namų išėjo mergaitė su samčiuku vandens savo sergančiai motinai parnešti."],"middle":["Ėjo ėjo, nuvargo ir atsigulusi užmigo. Atsibudusi mato – samčiukas pilnas vandens. Ji tą vandenį norėjo nešti motinai – tekina lėkė ir užkliuvo už šuniuko. Šuniukas gailiai sucypė, ir mergaitei pagailo jo – pagirdė vandeniu. O kai mergaitė paėmė samčiuką, tas iš medinio pavirto į sidabrinį.","Mergaitė parnešė vandens ir padavė motinai, o motina sako:\n–Aš jau greitai mirsiu, gerk tu pati.","Tuo tarpu į trobą įėjo pakeleivis žmogus ir paprašė atsigerti. Mergaitė davė jam atsigerti, pati negėrusi. Samtelyje atsirado septyni dideli deimantai, iš jų pasipylė skaidrus vanduo. Tie deimantai pakilo į viršų, į dangų, ir pavirto žvaigždynu."],"end":["Dabar tą žvaigždyną vadina Samteliu arba Grįžulo ratais."]},"suitable-for":{"struktura":"sunkus"}},{"id":30,"title":"Kalakutas","author":"Pagal Praną Mašiotą","type":"pasaka","reference":"","class-choice":["3_4_klase"],"text":{"start":["Paukščiai po kiemą vaikščiojo, maisto ieškojosi. Kalakutas sparnais žemę raižė, visus paukščius barė nežinia už ką."],"middle":["Šeimininkė atėjo paukščių lesinti. Paukščiai nudžiugo, prie šeimininkės susitelkė. Tik kalakutas iš vietos nejudėjo. Jis paukščius besočiais išvadino. Bet pastovėjęs, papykęs, pats prie viso būrio nubėgo."],"end":["Jam teko tik kas nuo kitų atliko."]},"suitable-for":{"komponavimas":"vidutinis","struktura":"lengvas"}},{"id":31,"title":"Paparčio žiedas","author":"Pagal lietuvių sakmę","type":"sakme","reference":"","class-choice":["3_4_klase"],"text":{"start":["Piemenukas ganė karves ir praganė vieną karvę. Šeimininkas supyko ir tą piemenuką išvarė naktį ieškoti karvės."],"middle":["Buvo švento Jono naktis. Piemenukui pasitaikė eiti per paparčius. Beeinant jam įkrito į vyželę paparčio žiedas. Jis tuoj sužinojo, kur yra praganyta karvė.","Nuo to laiko piemenukas viską žinodavo ir kitiems pasakydavo, kas bus. Šeimininkas pavydėjo piemenukui. Vieną kartą jis pavogė piemenuko vyželes. Nuo to laiko vaikas nieko nebežinojo."],"end":["Bet ir šeimininkui vyželės nieko nepadėjo. Benešdamas vyželes, jis išmetė paparčio žiedą."]},"suitable-for":{"struktura":"lengvas"}},{"id":32,"title":"Paparčio žiedas","author":"Pagal lietuvių sakmę","type":"sakme","reference":"","class-choice":["3_4_klase"],"text":{"start":["Piemenukas ganė karves ir praganė vieną karvę. Šeimininkas supyko ir tą piemenuką išvarė naktį ieškoti karvės."],"middle":["Buvo švento Jono naktis. Piemenukui beeinant per paparčius į vyželę įkrito paparčio žiedas. Jis tuoj sužinojo, kur yra praganyta karvė. Nuo to laiko piemenukas viską žinodavo, o šeimininkas jam labai pavydėjo. Nedorėlis pavogė piemenuko vyželes..."],"end":["Bet šeimininkui vyželės nieko nepadėjo – benešdamas vyželes, jis pametė paparčio žiedą."]},"suitable-for":{"rasyba":"","komponavimas":"vidutinis","struktura":"lengvas"}},{"id":33,"title":"Ištiesta ranka","author":"Pagal P. Jurkų","type":"legenda","reference":"","class-choice":["3_4_klase"],"text":{"start":["Tai atsitiko tais laikais, kai buvo baigiama statyti Vilniaus katedra. Toje vietoje, kur senovėje vaidilutės kurstė šventąją ugnį, iškilo gražus naujas rūmas su šventųjų ir karalių skulptūromis."],"middle":["Bet meistrams kažkas statinyje netiko. Trūko puošmenų stogui. Po ilgų svarstymų skulptoriams buvo įsakyta nukalti tris statulas: šventosios Elenos, šventojo Stanislovo ir šventojo Kazimiero.","Miesto gyventojai troško, kad iškilmingiausia būtų Lietuvos šventojo statula. Baigtu meistrų darbu  visi liko patenkinti. Šventas Kazimieras prie krūtinės sudėtomis rankomis ir į dangų nukreiptu žvilgsniu tarsi meldė Aukščiausiąjį miestui ramybės.","Po vakarinių pamaldų Katedros aikštėje liko tik viena našlaitė. Ji pasišokėjusi metė gėlės  žiedą į viršų, tačiau jis nukrito žemėn. Mergaitė pravirko..."],"end":["Tuo metu nuo švento Kazimiero krūtinės atsiskyrė ir išsitiesė marmurinė ranka, tarsi laiminanti mergaitę ir miestą. Tokia ji ir liko."]},"suitable-for":{"rasyba":"","struktura":"sunkus"}},{"id":34,"title":"Žaltys – namų saugotojas","author":"","type":"pasakojimas","reference":"","class-choice":["3_4_klase"],"text":{"start":["Senovėje mūsų protėviai gerbė ir saugojo kiekvieną gyvą sutvėrimą. Ypač gerbė žaltį, stebėjosi jo paslaptingumu, rūpestingai globojo šį gyvūnėlį ir neleido niekam jo skriausti."],"middle":["Lietuviai žalčius laikė namuose. Kiekvienoje pirkioje tuomet galėjai pamatyti žaltį globėją.","Proseneliai manė, kad žalčiai įkvepia žmogui jėgų, sveikatos, drąsos ir išminties, saugo nuo pavojų ir teikia visokį gėrį, o kartais ir ligas, jei padarai ką negero. Jei žmogus nuskriaudžia arba užmuša žaltį, jį gali ištikti didelė nelaimė, net mirtis. Dažnai tokiam žmogui keršija kiti žalčiai. Jie uždega trobas, atneša žmogui ir jo gyvuliams ligas.","Gerus žmones žalčiai globoja ir teikia paramą. Jeigu namuose nėra žalčio, jį įveda vaidila. Troboje patiesiamas baltas rankšluostis, ant stalo paruošiamos vaišės. Vaidila prašo žalčio užeiti į šiuos namus, paragauti jų maisto ir pasilikti juos globoti. Jeigu žaltys sutinka čia pasilikti, jis peršliaužia baltu rankšluosčiu ir paliečia maistą. Po to visi susėda už stalo ir vaišinasi. Vaidila sako padėkos maldą. Buvo tikima, kad visus metus šiuos namus lydės laimė.","Žalčiai yra ir vandens saugotojai. Jie buvo laikomi Perkūno pasiuntiniais. Žmonės jų taip pat prašydavo derliaus ir lietaus."],"end":["Apie žalčius, jų paramą ir globą žmogui skaitome pasakose ir sakmėse. Jos mums padeda geriau suprasti savo senolius, jų tikėjimą, meilę ir pagarbą gamtai."]},"suitable-for":{"rasyba":"","struktura":"sunkus"}},{"id":35,"title":"Skubos darbas","author":"Pagal Mykolą Sluckį","type":"pasaka","reference":"","class-choice":["3_4_klase"],"text":{"start":["Medyje tupėjo voras. Saulė šildė, ir vargšas nepajuto, kaip užmigo. Užmigęs vabzdžių kumpius susapnavo. Šviežius, dūmu kvepiančius, ant iešmų pamautus. Pamiklino voras kojeles... Kad griebs! Ir iškrito iš medžio. Iškrito ir sprandą nutrūko."],"middle":["Kas daryti? Toks plyšys... Patvoryje zirzė musė. Su lenkta adata ir plonu siūlu peteliškėms sukneles raukė. Ji ir sutiko vorui pagelbėti.","Musė įvėrė adaton siūlą, atsistojo vorui ant nugaros, dūrė keletą kartų iš eilės ir galus surišo. Žvilgt siuvėja į savo siuvinį. Pasirodė jai, kad nestipriai sukabinta. Įvėrė storą siūlą, kelis kartus dūrė, kiek jėgų turėdama sutraukė. Ir štai jau nebe siūlė — kietas kietas mazgas. Dabar nebesuks voras jai galvos!","Voras padėkojo musei. Likęs vienas, voras čiupt sau už nugaros. Ogi kuprotas..."],"end":["Nuo to nelaimingo atsitikimo daug laiko praėjo. Musė jau ir adatos atsižadėjo. Bet voras už kuprą iki šiol dar neatsilygino. Jis jai spąstus spendžia, tinklais gaudo ir karia!"]},"suitable-for":{"struktura":"vidutinis"}},{"id":36,"title":"Skubos darbas","author":"Pagal Mykolą Sluckį","type":"pasaka","reference":"","class-choice":["3_4_klase"],"text":{"start":["Medyje tupėjo voras ir vargšas nepajuto, kaip užmigo. Iškrito iš medžio ir sprandą nutrūko."],"middle":["Musė sutiko vorui pagelbėti. Įvėrė adaton siūlą, dūrė keletą kartų nugaron ir galus surišo. Musei pasirodė, kad nestipriai sukabinta. Įvėrė storą siūlą, dar kelis kartus dūrė, kiek jėgų turėdama sutraukė. Dabar nebesuks voras jai galvos!","Voras čiupt sau už nugaros. Ogi kuprotas..."],"end":["Už šią kuprą iki šiol voras neatsilygino – jis musei spąstus spendžia, tinklais gaudo ir karia!"]},"suitable-for":{"rasyba":"","komponavimas":"sunkus","struktura":"lengvas"}},{"id":37,"title":"Kovai","author":"Pagal Vygandą Račkaitį","type":"pasakojimas","reference":"","class-choice":["3_4_klase"],"text":{"start":["Tarp žalių pušų šakų per žiemą dūlavo pripustyti kovų lizdai. Nerūpėjo jie šeimininkams. Kai kurie kovai į šiltesnius kraštus išskrido. Kiti pakiemiais skraidė, suko galvas, kaip prasimaitinti."],"middle":["Pajutę pavasarį, kovai prisiminė lizdus. Suskrido, sulėkė į pušynėlį iš visų pusių. Tik sklando, plasnoja aplink medžius.","Bepigu seniems kovams. Tiks jiems pernykščiai, užpernykščiai lizdai. Tereikės lizdo kraštus viena kita šakele sutvirtinti, vidų minkštai iškloti.","Jaunikliams sunkiau. Jiems reikia lizdą nuo pat pamatų pradėti. Trūksta paukšteliams patirties, nelengva ir šakelių surasti. Bet jie stengiasi. Kartais koks akiplėša iš svetimo lizdo šakelę ištraukia. Tai užmatę, kiti kovai taip supuola barti, gėdinti išsišokėlį, kad, nors viską metęs, skrisk iš pušynėlio, kur akys veda."],"end":["Nuo ryto ligi vakaro nerimsta, triukšmauja susirūpinę savo lizdais kovai."]},"suitable-for":{"struktura":"sunkus"}},{"id":38,"title":"Kovai","author":"Pagal Vygandą Račkaitį","type":"pasakojimas","reference":"","class-choice":["3_4_klase"],"text":{"start":["Tarp žalių pušų šakų per žiemą dūlavo pripustyti kovų lizdai. Pajutę pavasarį, kovai prisiminė lizdus, sulėkė pušynėlin iš visų pusių."],"middle":["Bepigu seniems kovams – tiks jiems pernykščiai, užpernykščiai lizdai. Tereikės lizdo kraštus viena kita šakele sutvirtinti, vidų minkštai iškloti.","Jaunikliams sunkiau – jiems reikia lizdą nuo pat pamatų pradėti. Trūksta paukšteliams patirties, bet jie stengiasi."],"end":["Nuo ryto ligi vakaro nerimsta, triukšmauja susirūpinę savo lizdais kovai."]},"suitable-for":{"rasyba":"","komponavimas":"vidutinis","struktura":"lengvas"}},{"id":39,"title":"Kaunas legendose ir padavimuose","author":"Pagal Bronių Kviklį","type":"legenda","reference":"","class-choice":["3_4_klase"],"text":{"start":["Kaunas nuo seniausių laikų išsistatęs Nemuno ir Neries upių santakoje. Apie jį sukurta daug legendų bei padavimų."],"middle":["Vienoje legendoje rašoma, kad Kaunis buvęs lietuvių tikybos dievaitis. Jo milžiniška statula stovėjusi šiaurinėje Nemuno pakrantėje. Dievaitis rankoje laikė lanką su strėlėmis. Sielininkai jį laikė savo globėju. Jo garbei degindavo medžius, šaknis, avis. Prašydavo, kad nustotų dargana, audra.","Dar pasakojama, kad vienas Romos kunigaikštis Palemonas su savo šeima, bajorais ir kariuomene išplaukė jūromis saulėlydžio kryptimi. Jie ieškojo vietos įsikurti. Palemonas turėjo tris sūnus. Vidurinysis sūnus Kūnas įkūrė pilį ir pavadino savo vardu."],"end":["Pasak padavimų, po Kauno pilimi yra didžiuliai požemiai. Juose miega užburti Palemono ginkluoti kariai. Sunkiais Tėvynei laikais jie išeis Kauno ginti, visos Lietuvos vaduoti."]},"suitable-for":{"struktura":"sunkus"}},{"id":40,"title":"Jogaila prie Baltijos","author":"Pagal Birutę Baltrušaitytę","type":"pasakojimas","reference":"","class-choice":["3_4_klase"],"text":{"start":["Jogaila mylėjo Lietuvą. Nors ilgi metai pragyventi Lenkijoje padarė savo. Jis priprato prie jos. Karalius prieš mirtį panoro išvysti jūrą. Jis nežinojo, kas toji jūra."],"middle":["Todėl Jogaila išvažiavo į Palangą. Didelė puiki palyda nė per žingsnį nesitraukė nuo jo karietos.","Štai ir privažiavo Palangos kaimą. Pakvipo pušų spygliai. Jogaila išgirdo galingą gaudimą. Kelią perkirto smėlio kopos. Jos karaliui nepatiko. Tačiau jūra užgniaužė jam kvapą. Jis persižegnojo ir ėmė šnabždėti maldą, maišydamas lietuviškus žodžius su lenkiškais.","Dingtelėjo Jogailai mintis apie dėdienę Birutę. Tai čia ji jauna gyveno. Kasdien žiūrėdavo į jūrą. Galbūt todėl nerami buvo jos siela. Tą neramią sielą ji atidavė Vytautui.","Tos mintys sukėlė audrą karaliaus krūtinėje. Lyg dėdienė Birutė būtų pakilusi iš savo kapo ir pasėjusi Vytauto pusbrolio širdin nerimasties sėklą. Grįždamas Jogaila vis savęs klausinėjo, kodėl jis ne toks kaip Vytautas. Juk abu jie yra Gedimino palikuoniai."],"end":["Niekas nieko negalėjo jam atsakyti. Tačiau Jogaila negalėjo būti antrasis Vytautas ar jo šešėlis. Kiekvienas būna tuo, kuo jam lemta būti. Jis buvo Jogaila."]},"suitable-for":{"struktura":"sunkus"}},{"id":41,"title":"Rūgštinukai","author":"Pagal Selemoną Paltanavičių","type":"pasaka","reference":"","class-choice":["3_4_klase"],"text":{"start":["Miško aikštelėje augo girinė obelis. Ant vienos šakelės kyburiavo du žali obuoliukai.","Jie buvo vienas už kitą rūgštesni. Iš to baisaus rūgštumo jie kybojo amžinai susiraukę ir visada niurzgėjo. Rūgštinukai niekaip negalėjo gyventi santarvėje."],"middle":["Per vasarą juodu paaugo, bet nepasikeitė. Kokie buvo rūgštūs ir pikti, taip ir liko. Vieną dieną prie obels atskrido vaisėdis. Jis susirado du raukšlėtus obuoliukus. Nusileido ant vieno rūgštinuko. Tas susiraukė ir ėmė šnibždėti, kad skristų pas kitą. Jis yra daug saldesnis ir gardesnis. Nudūzgė vabalėlis pas antrą obuoliuką. Šis vijo jį tolyn."],"end":["Pakilo vaisėdis ir nutolo. Pasuko į girią. Ten yra uogų, visokių gardėsių. Skrido vaisėdis ir galvojo, kokio skonio gali būti tokie surūgėliai obuoliukai."]},"suitable-for":{"rasyba":"","struktura":"vidutinis"}},{"id":42,"title":"Rūgštinukai","author":"Pagal Selemoną Paltanavičių","type":"pasaka","reference":"","class-choice":["3_4_klase"],"text":{"start":["Miško aikštelėje ant vienos girinės obelis šakelės kyburiavo du žali obuoliukai. Jie buvo vienas už kitą rūgštesni. Iš to baisaus rūgštumo jie kybojo amžinai susiraukę, visada niurzgėjo ir niekaip negalėjo gyventi santarvėje."],"middle":["Vieną dieną prie obels atskrido vaisėdis. Jis susirado du raukšlėtus obuoliukus. Nusileido ant vieno jų. Tas susiraukė ir ėmė šnibždėti, kad skristų pas kitą – jis daug gardesnis. Nudūzgė vabalėlis pas antrąjį obuoliuką. Šis nuvijo jį tolyn."],"end":["Nuskrido vaisėdis ir galvojo, kokio skonio gali būti tokie surūgėliai obuoliukai."]},"suitable-for":{"rasyba":"","komponavimas":"sunkus","struktura":"lengvas"}},{"id":43,"title":"Draugystė","author":"Pagal Juozą Soką","type":"pasakojimas","reference":"","class-choice":["3_4_klase"],"text":{"start":["Pūga užpustė laukus ir kelius. Didžiausius sniego kalnus suvertė. Dangus su žeme maišosi. Šaltis spigina. Kenčia užpustytos kurapkos. Jau kelios dienos jos nieko snapelyje neturėjo."],"middle":["Kurapkos kapsto sniegą. Šaltis kojytes gelia. Rasta sėkliukė alkio nenumalšina. Sukišo jos snapelius krūvon ir užsnūdo.","Alkis pažadino kurapkas auštant. Jos bando gelbėtis. Kurapkos snapeliais iškasė sniege langą. Sniegas neleidžia paukšteliams išlipti. Kojytės klimpsta. Sniegas lenda po sparnais.","Į pagalbą atskubėjo kiškiai. Jie kojytėmis prikasė žemę. Pasirodė rugio želmenėliai. Kiškiai prisisotino. Švintant jie nuėjo gulti. Jų vietą užėmė kurapkos. Želmenėlių pakako visiems."],"end":["Taip ir susidraugavo kiškiai su  kurapkomis. Kur šokuoja kiškiai, ten paskui tipena kurapkos. Kiškiai naktį skabo želmenėlius. Kurapkos dieną. Nei jie pykstasi, nei pavydi."]},"suitable-for":{"rasyba":"","struktura":"vidutinis"}},{"id":44,"title":"Draugystė","author":"Pagal Juozą Soką","type":"pasaka","reference":"","class-choice":["3_4_klase"],"text":{"start":["Pūga užpustė laukus ir kelius. Kurapkos jau kelias dienas nieko snapelyje neturėjo."],"middle":["Šaltis kojytes gelia, o rasta sėkliukė alkio nenumalšina. Sukišo jos snapelius krūvon ir užsnūdo. Alkis pažadino kurapkas auštant.","Į pagalbą atskubėjo kiškiai. Jie kojytėmis prikasė žemę ir pasisotino pasirodžiusiais rugio želmenėliais. Švintant ilgaausiai nuėjo gulti, o jų vietą užėmė kurapkos. Želmenėlių pakako visiems."],"end":["Taip ir susidraugavo kiškiai su kurapkomis."]},"suitable-for":{"rasyba":"","komponavimas":"sunkus","struktura":"lengvas"}},{"id":46,"title":"Milžinai","author":"","type":"padavimas","reference":"","class-choice":["3_4_klase"],"text":{"start":["Milžinai gyvenę seniai, labai seniai, kai Lietuvoje nebuvo nė vieno miesto, kai visi gyveno giriose. Ūgis milžinų buvęs toks didelis, jog į savo pirštinės vieną pirštą galėjo susidėti dvidešimt žmonių."],"middle":["Milžinai kariavę su daugeliu šiaurės tautų, kurios dažnai plėšdavo Lietuvą.","Savo pergalės atminimui pildavę didžiausius kauburius."],"end":["Nueidavę į Baltijos pajūrį, prisisemdavę pilną batą smėlio ir parnešę išpildavo. Iš to atsiradę pas mus milžinų kalnai."]},"suitable-for":{"rasyba":"","komponavimas":"vidutinis","struktura":"lengvas"}},{"id":47,"title":"Šaldytuvas","author":"Nijolė Kepenienė","type":"pasaka","reference":"","class-choice":["3_4_klase"],"text":{"start":["Šaldytuvas irgi buvo dėžė. Galėjo būti ir vonia arba net puodas. Svarbu, kad toje dėžėje, vonioje arba puode būtų buvę galima šauniai paslėpti garbanėlę."],"middle":["Na, taip, dosnioji Žiema išeidama visiems dovanoja po garbanėlę. Visada. Tik anksčiau žmonės nemokėjo išsaugoti Žiemos  garbanėlių. Jos  tirpdavo tiesiog rankose.","– Nevalia šitaip netausoti Žiemos palikimo! – piktinosi Laimiuko proproproprosenelis Laimiukas Protuolis.","Tai jis sugalvojo Žiemos garbaną įdėti į puodą. Tai jis puodą su garbana paslėpė gilių giliausiame rūsyje. Karštą vasaros dieną nueidavo į rūsį, atsidarydavo puodą ir įkvėpdavo Žiemą."],"end":["Dabar šaldytuvai stovi šiltuose namuose. Žiemą galite užuosti vos atidarę geležines duris."]},"suitable-for":{"struktura":"vidutinis"}},{"id":48,"title":"Kaip atsirado sūrieji šaltiniai","author":"Lietuvių padavimas","type":"padavimas","reference":"","class-choice":["3_4_klase"],"text":{"start":["Ant aukšto stataus Nemuno kranto stovėjo garsi Liškiavos pilis. Kartą tos pilies valdovas su dvariškiais medžiojo anapus Nemuno."],"middle":["Medžioklė buvo sėkminga. Atsidėkodamas dievams kunigaikštis ketino nušauti sakalą. Visi susirinko ant Nemuno kranto, kur buvo paleistas sakalas. Kunigaikštis šovė, ir paukštis, strėlės pervertas, krito į Nemuno vandenis. Pilies valdovas puolė paskui auką ir paniro.","Kilo sumaištis, visi manė, kad jis nuskendo. Labiau už kitus išsigando ir nusiminė kunigaikščio žmona. Ji bėgiojo Nemuno pakrante, šaukė savo vyrą gailiai verkdama, sūrias ašaras liedama. Po kiek laiko iš vandens su sakalu rankose išniro kunigaikštis. Jis buvo gyvas ir sveikas."],"end":["O toje vietoje, kur nukrito kunigaikštienės ašaros, iš žemės ištryško sūrieji šaltiniai. Čia įsikūrė Druskos miestas Druskininkai."]},"suitable-for":{"rasyba":"","struktura":"vidutinis"}},{"id":49,"title":"Kaip atsirado sūrieji šaltiniai","author":"Lietuvių padavimas","type":"padavimas","reference":"","class-choice":["3_4_klase"],"text":{"start":["Ant aukšto stataus Nemuno kranto stovėjo garsi Liškiavos pilis. Kartą tos pilies valdovas su savo dvariškiais medžiojo kitoje Nemuno pusėje."],"middle":["Kunigaikštis šovė, ir sakalas, strėlės pervertas, krito į Nemuno vandenį. Valdovas puolė paskui auką ir panėrė. Kunigaikščio žmona, manydama, kad kunigaikštis nuskendo, liejo sūrias ašaras. Tačiau po kiek laiko jis su sakalu rankose  gyvas ir sveikas išniro iš vandens."],"end":["O tose vietose, kur nukrito kunigaikštienės ašaros, iš žemės ištryško sūrieji šaltiniai."]},"suitable-for":{"rasyba":"","komponavimas":"vidutinis","struktura":"lengvas"}},{"id":50,"title":"Vištyčio ežeras","author":"Lietuvių padavimas","type":"padavimas","reference":"","class-choice":["3_4_klase"],"text":{"start":["Kur dabar yra Vištyčio ežeras, seniau buvo didelės lankos. Tose lankose žmonės ganydavo arklius."],"middle":["Vieną kartą piemenys  atsigulė pailsėti. Tik girdi vienas, kad kažkoks paukštis sučirškė – cypt. Staiga pasigirdo balsas „Kelkitės ir varykite arklius, nes greitai čia atsivers ežeras\". Piemuo išsigando ir, sušukęs kitiems, kad bėgtų, pats su savo arkliais nujojo. Staiga atsivėrė ežeras…"],"end":["Tas ežeras gavo Vištyčio vardą, nes paukštis sucypė – cypt."]},"suitable-for":{"rasyba":"","komponavimas":"vidutinis","struktura":"lengvas"}},{"id":51,"title":"Saulės dukra","author":"Leonardas Gutauskas","type":"pasakojimas","reference":"","class-choice":["3_4_klase"],"text":{"start":["Kitą kartą saulė pasėjo aukso sėklą. Iš jos išdygo saulėgrąža."],"middle":["Bet tikrasis jos vardas – Saulės dukra. Mat saulėgrąžos galva visą laiką paskui motulę saulę seka. Pateka skaisčioji, ir saulėgrąža pakelia galvą, aukso spalvomis tvaska. Nusileidžia saulė, ir jos dukra nulenkia galvą – užmiega."],"end":["Iš tiesų – laukuose išdygusios saulėgrąžos šviečia tarsi mažos saulelės."]},"suitable-for":{"rasyba":"","komponavimas":"vidutinis","struktura":"lengvas"}},{"id":52,"title":"Brisiaus galas","author":"Jonas Biliūnas","type":"pasakojimas","reference":"","class-choice":["3_4_klase"],"text":{"start":["Brisius, kaip ir visados, linksmai sukruta, vos mane išvydęs. Bet, pamatęs, kad nešu virvę, ima žiūrėti liūdnomis akimis, tarsi viską suprastų."],"middle":["Eina iš paskos, netgi laimingas, bet tyliai dūsauja. Kai pasiekiame mišką, aš sustoju ir... Bet žiūriu, kad ir jis sustojo, neina, tik su ilgesingomis akimis žiūri į mane. Staiga man suspaudžia širdį: negi galėsiu?! Aš paleidžiu virvę, nuleidžiu galvą."],"end":["Brisius priglaudžia galvą prie mano rankos – atrodo, viską atleidžia, supranta..."]},"suitable-for":{"rasyba":"","komponavimas":"vidutinis","struktura":"lengvas"}},{"id":53,"title":"Troškulys","author":"Pagal Gediminą Isoką","type":"pasakojimas","reference":"","class-choice":["3_4_klase"],"text":{"start":["Mažus gandriukus lizde  kepino saulė. Nors jie lindo vienas už kito, spaudėsi prie gūžtos  dugno, bet ir čia juos troškino kaitra."],"middle":["Virš medžio sukaleno mažylių motina. Gandriukai sušnypštė. Mama nusileido į lizdą ir, atrijusi iš gūžio, kiekvienam į žiotis įpylė gurkšnį balų vandens. Gandriukai tuoj aprimo."],"end":[]},"suitable-for":{"rasyba":"","komponavimas":"vidutinis","struktura":"lengvas"}},{"id":54,"title":"Kliudžiau","author":"Pagal Joną Biliūną","type":"pasakojimas","reference":"","class-choice":["3_4_klase"],"text":{"start":["Tai buvo nedidelė balta katytė. Radau aš ją lauke, patvoryje pritūpusią, susirietusią, nelaimingą."],"middle":["Bet kas man darbo? Juk ji niekam nereikalinga... Ir aš apsidžiaugiau, kaip apsidžiaugia pamatęs kiškį medėjas. Atmatavęs dešimtį žingsnių, atsistojau, nusiėmiau nuo pečių lanką, įtempiau strėlę ir pradėjau taikyti. Kliudžiau...","Katytei iš žaizdos dideliais juosvais lašais lašėjo ant smėlio kraujas. Mečiau lanką, strėles ir neatsigręždamas parlėkiau namo. Širdyje jaučiau skausmą...","Tik trečią dieną drįsau išeiti laukan: katytė gulėjo aukštielninka, nebegyva. Čia pat prie jos buvo numesti lankas ir strėlės. Nutvėręs nuo žemės lanką ir strėles, sulaužiau į šipulius ir toli išmėčiau po lauką."],"end":["Tai buvo vienintelis mano gyvenime šūvis. Bet laimingas: aš jį lig šiolei dar tebenešioju savo krūtinėje..."]},"suitable-for":{"struktura":"sunkus"}},{"id":55,"title":"Vieversys","author":"Pagal Vaižgantą","type":"pasakojimas","reference":"","class-choice":["3_4_klase"],"text":{"start":["Vasarą Mikutis išėjo laukan. Iš tankaus žolyno spurstelėjo pilka paukštytė. Tai vieversys. Pasikelia jis aukštai, plasnoja sparneliais ir gieda. Ak, kaip maloniai gieda!"],"middle":["Atėjo laikas vaikučius perėti. Gūžtelės vieversys nesikrauna. Randa kur žolėje duobelę ir padeda ten kiaušinėlius. Patelė peri, o patinas skraido ir gieda. Jis savo giesmele linksmina patelę.","Išskilo vaikučiai, pilkučiai paukštyčiai. Tėtė ir mama juos lesina. Pradėjus lyti, mama tupias į gūžtelę ir apgaubia vaikus savo sparneliais.","Išaugo žolė. Vyrai su dalgiais ją nupjovė. Jie pasergėjo vieversio gūžtelę. Atskrido motina ir palesino vaikučius.","Mikutis nuėjo pažiūrėti gūžtelės. Vieversys spurstelėjo ir nuskrido. Mikutis ėmė tykoti. Vieversys sugrįžo pas vaikelius, bet nebeskrido prie pat gūžtos. Ėmė skraidyti šen bei ten. Jis norėjo apgauti Mikutį. Priskrido, įdėjo vienam paukščiukui į snapą kirmėlėlę ir nuskrido."],"end":["Mikutis nusišypsojo ir nuėjo sau."]},"suitable-for":{"struktura":"sunkus"}},{"id":56,"title":"Čičinsko kalnas","author":"Pagal lietuvių padavimą","type":"padavimas","reference":"","class-choice":["3_4_klase"],"text":{"start":["Kur dabar Čičinsko kalnas, aplink buvo Vešeta. Čičinskas toje baloje užsinorėjo rūmus pasistatyti. Liepė žmonėms saujomis, kišenėmis sunešti didelį kalną. Ant to kalno Čičinskas pasistatė sau didelius gražius rūmus."],"middle":["Čičinskas buvo labai nedoras. Jis liepdavo žmogui įlipti į medį ir kukuoti, o pats į jį šaudavo. Čičinskas raitas įjodavo į bažnyčią ir nuo žvakės prie altoriaus užsidegdavo papirosą. Be jo žinios kunigas negalėdavo laikyti mišių.","Kartą Kalėdų rytą Čičinskas jojo į bažnyčią. Prieš išjojant susibarė su pačia. Čičinskas šaukė žmonai, kad ji prasmegtų kiaurai žemę. Pati linkėjo, kad perkūnas vyrą nutrenktų."],"end":["Jojo Čičinskas į bažnyčią. Perkūnas supyko ir užmušė jį. Jo dvaras tuo metu ėmė skęsti ir per septynerius metus nuskendo. Dabar ten yra dvi kūdros."]},"suitable-for":{"rasyba":"","struktura":"vidutinis"}},{"id":70,"title":"Laumių dovanos","author":"Lietuvių sakmė","type":"sakme","reference":"","class-choice":["3_4_klase"],"text":{"start":["Viena moteris žinojo, kad jų pirtin ateina laumės praustis. „Tai ką gi, tegul prausiasi, – galvoja, – juk ir jos šiokie tokie sutvėrimai.“"],"middle":["Ir vis, kada tik pirtį kūrendavo, palikdavo laumėms karšto vandens. Dar ir vantų padėdavo. Laumės, matyt, suprato, kad visa tai joms tyčia. Ir atsilygino tai moteriškei."],"end":["Ta moteris pradėjo rasti pirtyje tai drobės stuomenį, tai rankoves, tai rankšluostį – ir vis tokio darbo, kad net miela žiūrėti!"]},"suitable-for":{"komponavimas":"vidutinis","struktura":"lengvas"}},{"id":72,"title":"Perkūno ir velnio nesantaika","author":"Mitologinė sakmė","type":"sakme","reference":"","class-choice":["3_4_klase"],"text":{"start":["Perkūnas turėjęs daug akmenų krūvoje, ir velnias pavogęs vieną akmenį."],"middle":["Pavogtą akmenį įdėjęs savo gryčios pamatan, nes jam, statant gryčią, vieno buvo pritrūkę. Perkūnas, sužinojęs, kad velnias pavogė vieną akmenį, užpyko ir dabar muša, kur tik pamato.","Perkūnas kai kada velnią nutveria ant akmens sėdint, medyje tupint, vandeniu plaukiant. Velnias stengiasi atsitūpti ant aukštesnio akmens ar aukštesnio medžio."],"end":["Todėl žmogui nereikia stoti po aukštesniu medžiu, nes ten velnias tupės – velnias tupi aukščiau, kad geriau pamatytų Perkūną."]},"suitable-for":{"rasyba":"","komponavimas":"vidutinis","struktura":"lengvas"}},{"id":73,"title":"Velnias – Perkūno skolininkas","author":"Mitologinė sakmė","type":"sakme","reference":"","class-choice":["3_4_klase"],"text":{"start":["Labai seniai velnias pasiskolino iš Perkūno pinigų. Bet kai Perkūnas pareikalavo grąžinti skolą, velnias susijuokė ir pabėgo."],"middle":["Nuo to karto Perkūnas labai supyko ant velnio ir ėmė jį visur persekioti. Kur tik pamato velnią, ten ir trenkia. Velnias, bijodamas Perkūno, nori pasislėpti ir lenda į trobas, gyvulius, žmogui į drabužius, bet Perkūnas jį visur pastebi ir nutrenkia."],"end":["Kai Perkūnas nutrenkia medį, uždega trobesį arba užmuša žmogų, gyvulį, tada sakoma, kad ten buvo pasislėpęs velnias."]},"suitable-for":{"rasyba":"","komponavimas":"vidutinis","struktura":"lengvas"}},{"id":81,"title":"Jaunikaičio išmintis","author":"Pagal lietuvių padavimą","type":"padavimas","reference":"","class-choice":["3_4_klase"],"text":{"start":["Žynys Lizdeika pranašavo: Vilnius bus didžiulis, garsas ir garbė plačiai pasklis visame pasaulyje. Kad būtų stiprūs miesto pamatai, reikėjo aukos."],"middle":["Buvo surastas jaunikaitis. Jis sutiko gulti po pamatais, jei žyniai įmins tris mįsles: kas pasaulyje saldžiausia, kas lengviausia ir kas kiečiausia. Žynių nuomone, saldžiausias yra medus, lengviausias – pūkelis, o kiečiausias – pamatų akmuo.","Jaunikaitis paaiškino: saldžiausias – motinos pienas kūdikiui, lengviausias – kūdikis ant motinos rankų, kiečiausia – motinos, aukojančios savo sūnų, širdis."],"end":["Priblokšti jaunuolio išminties, pilies statytojai liepė jam išlipti iš pamatų duobės..."]},"suitable-for":{"rasyba":"","komponavimas":"sunkus","struktura":"vidutinis"}},{"id":83,"title":"Ar žinai?","author":"A. Jarmala","type":"informacinis","reference":"","class-choice":["3_4_klase"],"text":{"start":["Daiktavardis yra viena seniausių kalbos dalių. Patys seniausi daiktavardžiai – tai tėvas, motina, brolis, sesuo, namas, saulė ir kiti."],"middle":["Maži vaikai, pradėdami kalbėti, savo kalboje vartoja beveik vien tik daiktavardžius. Net suaugusio žmogaus kalboje daiktavardžiai sudaro trečdalį visų jo vartojamų žodžių."],"end":["Kiekvienas naujai išrastas daiktas pirmiausia reikalauja vardo."]},"suitable-for":{"rasyba":"","struktura":"lengvas"}},{"id":84,"title":"Žirgynas","author":"Pagal V. Dautartą","type":"pasakojimas","reference":"","class-choice":["3_4_klase"],"text":{"start":["Tas pavasaris buvo toks kaip ir daugelis: linksmai švietė saulė, padange traukė į tėviškę paukščiai, paupyje žydėjo karklai.","Netoli mano gimtojo kaimo įsikūrė žirgų sporto bazė. Paskubomis buvo sukalta arkliams stovėti pastogė, o didžiulis pievos plotas aptvertas aukšta tvora."],"middle":["Išdidžiai, lėtai kilodamas kojas, praeidavo pro mus patvoriu didysis širmis. Paskui jį nutrypčiodavo bėris, o už jo pasirodydavo juodis. Tartum varnas jis blizgėdavo saulės spinduliuose, ir tik prie kanopų buvo matyti lopeliai balto plauko. Balta daili žvaigždutė švietė ir juodžio kaktoje."],"end":["Žirgynas man visuomet liks ypatinga vieta."]},"suitable-for":{"rasyba":"","struktura":"vidutinis"}},{"id":88,"title":"Takažolė","author":"Pagal R. Sadauską","type":"informacinis","reference":"","class-choice":["3_4_klase"],"text":{"start":["Takažolė ne tik kukli, bet ir kantri."],"middle":["Ją mindo žmonės, graužia gyvuliai, peša žąsys ir kiti naminiai paukščiai. Net katės prieš lietų takažolės pasiskabo, o ji želia kaip žėlusi. Jos šaknys tokios gyvybingos, kad po pirmo lietučio ištryptoje žemėje vėl atsiranda žalias ir švelnus takažolės kilimas. Paguli ant šio kilimo, ir grįžta jėgos."],"end":["Takažolė, sakytum, ištraukia iš kaulų nuovargį."]},"suitable-for":{"rasyba":"","struktura":"lengvas"}},{"id":101,"title":"Medinukas nubunda","author":"Pagal Birutę Petrauskaitę","type":"pasaka","reference":"","class-choice":["3_4_klase"],"text":{"start":["Gatvės gale buvo senas apleistas namas. Jame niekas negyveno. Jį turėjo greitai nugriauti. Kartą Nijolė užlipo kopėčiomis ant senojo namo aukšto. Skrynios kamputyje ji rado lėlytę su nulaužta nosyte. Nijolė parsinešė radinį ir pavadino Medinuku."],"middle":["Senutė kaimynė papasakojo, kad senais laikais lėles darydavo iš skiaučių arba išdroždavo iš medžio. Ji sakė, kad Medinukui bus koks šimtas metų.","Nijolė nusičiaudėjo, ir Medinukas atgijo. Jo veidelis nušvito džiaugsmu. Jis dairėsi ir stebėjosi. Jį stebino erdvus butas, minkšti baldai, gausybė knygų lentynose. Jam viskas buvo nematyta ir labai keista.","Kai Medinukas pirmąkart išvydo pasaulį, žmonės gyveno kitaip. Jie rentė vienaaukščius namus. Vadino juos trobomis. Trobos langai buvo siauri, mažučiai. Viename trobos gale būdavo gryčia, kitame seklyčia. Gryčios grindys plūktos iš molio. Duonkepė krosnis. Sunkus ąžuolinis stalas. Seklyčioje stovėjo medinė lova su kalnu pagalvių. Pasieniais sustatytos geležimi kaustytos skrynios. Jose buvo laikomi drabužiai ir kiti brangesni daiktai."],"end":["Buvo ko stebėtis Medinukui, į mūsų laikus patekusiam! Viską norėjo pamatyti ir palyginti."]},"suitable-for":{"struktura":"sunkus","rasyba":""}},{"id":102,"title":"Kaip statyti","author":"Pagal Vladimirą Bendoraitį","type":"pasaka","reference":"","class-choice":["3_4_klase"],"text":{"start":["Sename skruzdėlyne tarp kitų tokių pat skruzdėlių gyveno dvi darbščios skruzdėlytės: Fitė ir Mitė. Jos buvo mažos ir nedaug gyvenimo mačiusios, bet į mokyklą eiti nenorėjo."],"middle":["Ankstyvo rudens saulė leidosi tiesiai į pušyną. Skruzdėlytės sėdėjo ant suoliuko po varnalėša ir šnekučiavosi. Fitei ir Mitei nusibodo gyventi sename name. Jos sutarė statyti naują skruzdėlyną. Rytą draugės ėmėsi darbo. Tempė šakeles, spyglius, medžių lapus. Prieš pietus ant kalvelės stovėjo aukštas, šviesus namas.","Pro šalį bėgo skruzdėlė darbininkė. Ji supeikė namą ir liepė eiti mokytis. Fitė ir Mitė nepaklausė. Jos įkopė į viršutinį aukštą ir žvalgėsi aplinkui. Papūtė stiprus vėjas. Jų namas susvyravo ir sugriuvo.","Tuomet jos nutarė statyti namą dauboje. Skruzdėlytės dirbo visą dieną. O vakare dažais kvepėjo erdvus, žemas, be jokių rūsių skruzdėlynas.","Skruzdėlė darbininkė ir vėl jas supeikė. Naktį pradėjo lyti. Vanduo upeliukais sruveno į daubą. Statybininkės vos nepaskendo. Šlapios ir nusiminusios skruzdėlytės grįžo į senąjį skruzdėlyną."],"end":["Išaušus rytui, Fitė ir Mitė su kitomis mažomis skruzdėlytėmis nuėjo į mokyklą. Jos ten daug išmoks."]},"suitable-for":{"rasyba":"","struktura":"sunkus"}},{"id":103,"title":"Kam žydėjo gėlės","author":"Pagal Oną Survilaitę","type":"pasaka","reference":"","class-choice":["3_4_klase"],"text":{"start":["Laukai dar buvo pliki. Besikalančią žolytę gairino vėjas, žnaibė baltos šalnos.","O aukštai aukštai padangėje plasnojo vieversiukas. Jo kojelės stingo. Sparnai žvarbo lediniame vėjyje. Bet jis kilo vis aukštyn ir čireno. Vieversiukas ragino saulutę šildyti girias ir klonius, pievas ir arimus."],"middle":["Saulė kyštelėjo savo veidą iš po debesies. Ji viena akimi pažvelgė į paukštelį. Vieversėlis meiliai šnekino ją kilti dar aukščiau. Galop saulė išlindo iš po debesies ir linksmai suspindo danguje. Bet vieversiukas ką nors pasakyti jau nebegalėjo. Visas buvo sustingęs į kaulą. It pilkas dirvos grumstas nukrito paukštelis ir mirė.","O laukuose ir giriose, klausydamos paukštelio čirenimo, šnekučiavosi gėlės. Ir neužmirštuolė, ir puriena, ir pienė tiesė savo lapelius į saulę. Jos žydės vieversiukui, nes jis toks geras.","Žibuoklė tokia smulki, kad vieversėlis jos nepastebės. Todėl ji žydės vaikams. Po žiemos jie taip džiaugiasi išvydę žiedelį... O akys jų mėlynos mėlynos, kaip padangė, kur čirena vieversiukas. Todėl žibuoklė kraus mėlynus pumpurus.","Tik viena erškėtrožė nesileido į jokias šnekas. Labai čia jai reikia žydėti vieversiukui – tokiam mažam paukšteliui. O nuo vaikų erškėtrožė turi gintis spygliais. Jie be laiko nuraško žiedus. Saulei ir be jos yra kas žydi. Erškėtrožė žydės pati sau."],"end":["Po kiek laiko erškėtrožė pražydo. Jos žiedai buvo tuščiaviduriai, nes erškėtrožė žydėjo tik sau."]},"suitable-for":{"rasyba":"","struktura":"sunkus"}},{"id":104,"title":"Grįžo","author":"Pagal Gediminą Isoką","type":"pasakojimas","reference":"","class-choice":["3_4_klase"],"text":{"start":["Sename miške augo įvairių medžių. Ten buvo ir drebulių. Kasmet girininkas nesveikas drebules pažymėdavo kirtimui."],"middle":["Kartą du darbininkai dyrino tokią drebulę ir pamatė, kad skylės kitoje kamieno pusėje iškišo galvą mažas kiauniukas. Medis nuvirto. Abu vyrai supuolė prie angos. Joje žvėrelių nebuvo matyti. Tik gerokai įsidrąsinę, jie vėl ėmė kaišioti galvutes.","Vyrai nutarė kiauniukus parsinešti namo. Padarė narvelį, ir mažyliai atsidūrė žmonių nelaisvėje. Drebėjo jų kūneliai, bailiai spindėjo akutės, nerangiai sukinėjosi uodegos. Glaudėsi abu prie šaltų grotelių ir neėmė burną nei mėsos, nei pieno, nei žuvies. Kartą paragavo skanios veršienos. Vėliau ir žuvį susmaguriavo. Iš karto abu pralinksmėjo. Augo mažyliai kaip ant mielių. Gražėjo ir tankėjo kailiukas. Išryškėjo oranžinė dėmė.","Pagaliau kiauniukai visiškai išaugo. Reikėjo juos pratinti prie savarankiško gyvenimo. Žmonės išnešė narvelį į prieangį. Ten visuomet buvo atviros durys į lauką. Vienas kiauniukas išlipo iš narvelio ir paskubomis išmovė į lauką. Kitas dar ilgai nenorėjo išeiti į daržą, bet kartą paryčiu išlėkė ir jis."],"end":["Ėjo dienos, o kiauniukai negrįžo. Išlėkė gervės. Šalna nušaldė jurginus. Beržai sutvisko auksu. Priemenėj stovėjo tuščias narvelis. Išeina kartą šeimininkas į prieangį ir savo akimis netiki. Tupi narvelyje kiauniukas ir žibančiomis akimis žiūri į žmogų. Įmetė jam šeimininkas mėsos. Jis griebė nagais ir suleido retus dantis. Viso kaimo vaikai sužinojo apie kiauniuko grįžimą. Maisto ir šilumos jam netrūko ištisą žiemą."]},"suitable-for":{"rasyba":"","struktura":"sunkus"}},{"id":106,"title":"Šeimininkas","author":"Pagal R. Kašauską","type":"pasakojimas","reference":"","class-choice":["3_4_klase"],"text":{"start":["Lauke, ant laiptų, tupėjo didelis rainas katinas ir įdėmiai stebėjo mus didelėmis žalsvomis akimis, kuriose juodavo maži trikampėliai."],"middle":["Atrodė, kad jis ir yra šių namų ir ežero šeimininkas, o mes, norėdami žvejoti, turime jo atsiklausti. Pastebėjęs, kad leidžiamės prie tilto, nutiesto į ežerą, jis drąsiai nusekė mums iš paskos. Tiltas truputį siūbavo po kojomis ir buvo aplipęs žvynais. Prie jo pririštos daužėsi valtys ir jachtos."],"end":["Mes ėjome tiltu, o katinas trynėsi apie kojas, kniaukė."]},"suitable-for":{"rasyba":"","komponavimas":"vidutinis","struktura":"lengvas"}},{"id":107,"title":"Nedėkingasis meškeriotojas","author":"Pagal Vytautę Žilinskaitę","type":"pasakojimas","reference":"","class-choice":["3_4_klase"],"text":{"start":["Berniukas nesulaukia laimikio ir vis labiau nuliūsta. Jam nutirpo rankos, sustiro kojos, ištįso nosis. Bet jis kantrus ir nesitraukia nuo kranto."],"middle":["Pūgžlys taip pat kantrus. Jis taip pat laukia nesulaukia, nors puikiai žino, kad viena žuvytė nekibs už tokio didelio netikusio kablio. Pūgžlys užjaučia meškeriotoją, kuris gal jau pusę vasaros mausto ant kabliuko sliekus, o plūdė nė krust.","Pūgžlys sugalvoja jam padėti. Jis neria prie akmens. Suranda tuščią konservų skardinę, ant kurios nupiešta puiki riebi lydeka ir velka ją prie kabliuko. Jis atsargiai nukremta naujo slieko galą ir prikabina skardinę prie kabliuko.","Plūdė krypteli. Berniukas strykteli ir iš visų jėgų trūkteli valą. Laimikis lekia į orą ir nukrinta ant žolės. Berniukas pakelia skardinę, apžiūri piešinį, perskaito užrašą ir įpykęs sviedžia dėžutę atgal į upę. Jis sunkiai atsidūsta, užneria ant kabliuko naują slieką ir vėl pritupia ant kranto."],"end":["Pūgžlys taip pat sugrįžta į savo duburėlį ir sutrikęs įsistebeilija į meškeriotoją violetine akimi."]},"suitable-for":{"rasyba":"","struktura":"sunkus"}},{"id":109,"title":"Pempių namai","author":"Pagal Praną Mašiotą","type":"pasakojimas","reference":"","class-choice":["3_4_klase"],"text":{"start":["Už karklyno buvo plati pelkė. Tenai kas pavasarį pempės sukdavo lizdus, perėdavo pempiukus."],"middle":["Viktukas su Antanuku sumanė pažiūrėti, kaip gyvena pempės. Vaikai nubėgo į karklyną, atsitūpė ir žiūri. Kelios pempės nardė ore: iškyla aukštyn, ore persiverčia ir krinta žemyn. Vaikai suprato, kad jos pavasario šventę švenčia.","Jie užsinorėjo pamatyti pempes iš arčiau. Kai vaikai atsistojo, kelios pempės sušuko ir  pasileido lėkti prie vaikų. Juo toliau juodu ėjo į pelkę, juo daugiau palydovių skrajojo aplinkui, juo neramiau šaukė.","Staiga vaikai ant kupsto duobutėje pamato keturis kiaušinėlius. Jie buvo tamsiai rudi juodais brūkšneliais ir taškeliais. Antanukas norėjo vieną kiaušinį parsinešti namo. Viktukas sudraudė. Vaikai įsižiūrėjo lizdo vietą ir sutarė vėl ateiti."],"end":["Kaip tarė, taip ir padarė. Kelioliktą dieną nuėjo juodu į pelkę. Pempės dar smarkiau vaitoja. Jie randa kupstelį, tik duobutėje vietoj kiaušinių guli tamsiai rudi grumsteliai. Pasilenkę pažiūrės, kas po grumstais yra. O duobelėje ne grumstai, bet keturi pempiukai kaip įsprausti guli."]},"suitable-for":{"rasyba":"","struktura":"sunkus"}},{"id":110,"title":"Pempių namai","author":"Pagal Praną Mašiotą","type":"pasakojimas","reference":"","class-choice":["3_4_klase"],"text":{"start":["Už karklyno pelkėje pempės suko lizdus, perėjo pempiukus."],"middle":["Viktukas su Antanuku sumanė pažiūrėti pempių. Jie pasislėpė karklyne ir stebėjo, kaip pempės švenčia pavasario šventę.","Vaikai ėjo pažiūrėti pempių iš arčiau. Pempės skraidė virš jų galvų ir šaukė. Jie ant kupsto pamatė keturis kiaušinėlius. Vaikai sutarė po kelių dienų ateiti pažiūrėti mažų pempiukų."],"end":["Po savaitės berniukai vėl nuėjo į pelkę. Pempės dar labiau šaukė. Duobutėje vaikai rado keturis pempiukus. Jie buvo panašūs į grumstelius."]},"suitable-for":{"rasyba":"","komponavimas":"sunkus","struktura":"vidutinis"}},{"id":111,"title":"Baužiukas","author":"Pagal Gediminą Isoką","type":"pasakojimas","reference":"","class-choice":["3_4_klase"],"text":{"start":["Gintukas su Jonuku miške uogavo. Po šermukšniu jie užtiko du stirniukus. Vaikai čiupo vieną ir laikė apglėbę. Antrasis stirniukas nudūmė į mišką."],"middle":["Berniukai stirniuką parsinešė namo. Jis susidraugavo su Margiu ir Rainiumi. Žvėrelį šėrė ir glostė viso kaimo vaikai. Stirniukas tapo naminis. Jį vadino Baužiuku.","Stirniukui ėmė kaltis ragiukai. Jis mažiau lakstė, neėdė ir liūdnai žiūrėjo į mišką. Vaikams pagailo stirniuko. Tėvelis pakinkė arklį. Visi įkėlė stirniuką į ratus ir nuvežė mišką. Girioje stirniukui viskas buvo nepažįstama ir svetima. Žolė jam atrodė karti ir sausa."],"end":["Kartą stirniukas tankumyno properšoje pamatė žvėrį, panašų į Margį. Jis net apsidžiaugė. Vilkas griebė Baužiuką už gerklės. Ir nebėra girioje mažylio."]},"suitable-for":{"rasyba":"","struktura":"vidutinis"}},{"id":112,"title":"Gaisras","author":"Pagal Stepą Zobarską","type":"pasakojimas","reference":"","class-choice":["3_4_klase"],"text":{"start":["Tai buvo praėjusią žiemą. Pabudau apie pirmą valandą nakties. Žiūriu: langai paraudę nuo pašvaistės. Uostau: dūmų kvapas. Gaisras!"],"middle":["Pagalbos šauksmas meste išmetė mane iš lovos. Išbėgau į kiemą. Gretimi namai skendo liepsnose. Susirinkusi minia visokiais būdais gesino, bet nieko negalėjo padaryti. Pagaliau visi nuleido rankas. Išgelbėti antrame aukšte pasilikusius vaikus nebebuvo jokios vilties.","Jų motina stovėjo be žado. Ji pažvelgė tiesiai į mane. Ir aš nieko nebegalvodamas įsiveržiau pro liepsnas ir dūmus į viršų. Dūmai gniaužė kvapą, troškino. Žmonės klykė.","Aš veržiausi vis gilyn. Pagaliau pavyko nutverti durų rankeną ir įsibrauti į kambarį. Čia viskas degė. Aš sučiupau vaikus ir šokau žemyn."],"end":["O kas paskui buvo, nebeatsimenu. Kai atsipeikėjau, visą kūną varžė sopuliai, diegė po krūtine. Paskui vaistai, gydytojai. Būtų gera, kad pasitaisyčiau."]},"suitable-for":{"rasyba":"","struktura":"sunkus"}},{"id":113,"title":"Viktoro Bergo ąžuolas","author":"Pagal Vytautą Nedzinską","type":"informacinis","reference":"","class-choice":["3_4_klase"],"text":{"start":["Vilniaus–Kauno greitkelyje už Grigiškių vairuotojai sumažina greitį. Pačiame vidurkelyje keleiviai mato gražia tvorele aptvertą galingą ąžuolą. Stiebiasi plačiašakis, storaliemenis, didingas medis į dangų. Tai garsusis Rykantų, arba Viktoro Bergo, ąžuolas."],"middle":["Šio žmogaus vardu ąžuolas pavadintas neatsitiktinai.","Prieš kelias dešimtis metų kelininkai tiesino ir platino greitkelį. Ties Rykantų kaimu jiems užkliuvo galiūnas ąžuolas. Nutarė nukirsti, bet reikėjo suderinti su Gamtos apsaugos komitetu. Jo pirmininkas Viktoras Bergas neleido kelininkams artintis prie šio medžio su pjūklu ir kirviu. Ąžuolo globėjas nugalėjo. O kažkuris gamtininkas ir pavadino ąžuolą Bergo vardu."],"end":["Taip Viktoras Bergas pastatė sau paminklą."]},"suitable-for":{"struktura":"vidutinis"}},{"id":114,"title":"2003-09-30\nMIELAS POETE!","author":"","type":"laiškas","reference":"","class-choice":["3_4_klase"],"text":{"start":["Labai ačiū už tokius nuoširdžius laiškus. Praėjusį šeštadienį gavau ir septynis „Genio\" numerius, kurie įnešė daug šviesos į mano baisiai vienodą kasdienę buitį."],"middle":["Didžiai mane sudomino Jūsų mitologinė pasaka „Bruknelė“ ir jos likimas.","Taip pat lig šiol dar nežinojau, kad į „Genio\" redakcinę tarybą įeina ir Vytė Nemunėlis. Stebiu Jūsų gyvenimą Lietuvoje. Jūs teisingai jį nušviečiate. Tikėkimės, kad ne veltui buvo dirbta ir kovota.","Linkiu Jums geros sveikatos ir kūrybingumo. Jūsų poeziją ne tik pats vertinu, bet girdžiu gerus vertinimus iš kitų. Tad žydėkit, kaip žydėjot!"],"end":["Jūsų Leonardas Žitkevičius"]},"suitable-for":{"struktura":"vidutinis"}},{"id":115,"title":"Apie Nilsą","author":"Gintarė Adomaitytė","type":"pasakojimas","reference":"","class-choice":["3_4_klase"],"text":{"start":["Knyga „Stebuklingosios Nilso kelionės\" tokia stora ir tokia keista..."],"middle":["Padauža Nilsas nieko nemyli. Todėl jam visai nebaisu, kad tenka palikti tėvų sodybą. Jis tapo nykštuku? Na ir kas? Tačiau kiek daug matyti nuo žąsies sparnų! Jis aplėks visą Švediją. Kiek sutiks žmonių, o kiek gyvūnų... Juk nuo šiol Nilsas susikalba su lape, pelėda, varna."],"end":["Belekiodamas Nilsas susivokia, kad... Ar aš turiu apie Nilsą pasakoti? Kodėl? Juk bibliotekoje galite gauti knygą..."]},"suitable-for":{"rasyba":"","struktura":"lengvas"}},{"id":116,"title":"Baltijos jūra","author":"Iš enciklopedijos","type":"informacinis","reference":"","class-choice":["3_4_klase"],"text":{"start":["Baltijos jūra yra Lietuvos vartai į pasaulį. Baltija vidutinio dydžio. Paprastai būna kelių kilometrų gylio, bet Baltija sekli ir audringa. Joje pavojinga plaukioti dideliems laivams."],"middle":["Baltijos jūros dugnas smėlėtas. Bangos išneša smiltis į krantą, o vėjas supusto į kopas. Jūros dugne auga raudoni dumbliai. Tarp jų ropoja vėžiukai. Juos medžioja jūrinės žuvys. Jūroje veisiasi silkės, menkės, strimelės, starkiai, sykai, lašišos. Prie Baltijos krantų pasitaiko ruonių ir mažų banginių – jūros kiaulių."],"end":["Baltijos jūros vanduo nesūrus."]},"suitable-for":{"rasyba":"","struktura":"lengvas"}},{"id":118,"title":"Bardas vėl namie","author":"Jonas Avyžius","type":"pasakojimas","reference":"","class-choice":["3_4_klase"],"text":{"start":["Štai Bardas ir vėl namie. Sočiai prišertas guli po rašomuoju stalu."],"middle":["Teko bent trejas šukas sulaužyti, iškarpyti nemaža gaurų, kol sugulė plaukas į plauką. Šeimininkė paleido į jį visą debesį aštrių kvapų. Jie dvi dienas dirgino uoslę. Galėjai visaip pagalvoti... Bet užteko pažvelgti į veidrodį. Pagaliau jis darosi panašus į šunį. Kiekvienas jį kalbina, glosto, saugo, kad neužmintų ant uodegos."],"end":["Bardas žiūri į savo draugą. Šnerves erzina nemalonus vaistų kvapas. Bardas švelniai amteli ir paduoda Sauliui dešinę leteną."]},"suitable-for":{"rasyba":"","struktura":"lengvas"}},{"id":165,"title":"Obelėlė","author":"","type":"pasakojimas","reference":"","class-choice":["3_4_klase"],"text":{"start":["Sode susirgo gražuolė obelėlė. Lapai praretėjo, ėmė gelsti ir kristi ant žemės. Viena šaka nulūžo nuo vėjo gūsių ir sunkumo. Sode vaikščiojantys žmonės pastebėjo, kad medis kenčia, tačiau nežinojo, kaip padėti."],"middle":["Tuo metu atskrido varnėnai. Švilpaudami bei uoliai plasnodami, nurinko vikšrus nuo jos lapų. Medelis pasijuto geriau – likę lapai atrodė gyvesni, tačiau obelėlė dar nebuvo visai sveika.","Po kelių dienų atplasnojo margaspalvis genys. Jis ilgai barbeno į kamieną, tyrinėjo žievę ir kantriai išrinko visus kirminus, kurie slėpėsi po jos paviršiumi. Medis pagaliau galėjo atsikvėpti – dabar jis buvo visiškai pasveikęs, lapai vėl sužaliavo, o šakos pradėjo augti stiprios ir sveikos."],"end":["Sodo gyventojai apsidžiaugė – dabar obelėlė bus stipri ir sveika, o pavasarį vėl džiugins savo gausiais vaisiais."]},"suitable-for":{"struktura":"lengvas"}},{"id":173,"title":"Miške","author":"Vincas Krėvė","type":"pasakojimas","reference":"","class-choice":["3_4_klase"],"text":{"start":["Augo pakelėje miškas. Gūdžiai švokšdavo eglės, viršūnėmis tyliai linguodavo pušelės, paslaptingai šlamėdavo plačiašakiai ąžuolai. Ramu ir gūdu lyg užburtuose rūmuose."],"middle":["Medžiai stovi tylūs, lyg daugel matę seneliai, ir nei vienas lapas nesukužda, nesušlama, nei viena šakelė nelinguoja."],"end":["Kažkur toli toli suūžė sugriaudėjo šilas... Vis arčiau... arčiau... Štai lapai sušlamėjo, sukrutėjo šakos, viršūnės sulingavo, sušvokštė giria, lyg kažkas medžių viršūnėmis prabėgo – ir vėl tylus ir ramus šilas..."]},"suitable-for":{"struktura":"lengvas"}},{"id":175,"title":"Sniegas, rogutės ir pagalba miško žvėreliams!","author":"Skelbimas","type":"informacinis","reference":"","class-choice":["3_4_klase"],"text":{"start":["Miško gyventojams žiema – tai iššūkių metas. Prasideda baltasis badas – žvėreliams sunku rasti maisto. Tad pasirūpinkime jais!"],"middle":["Sausio 24 dieną susitinkame gimnazijos kiemelyje. 10 val. autobusu išvyksime į Žaliąją girią. Gyvūnams nuvešime surinktą maistą, o po to mėgausimės žiemos pramogomis.","Tad nepamirškite atsinešti daržovių ar kitų gyvūnams tinkamų skanėstų (morkų, burokėlių, kopūstų, džiovinto batono ir kt.) ir pasirūpinti žiemos šėlionėms tinkama apranga!","Padarykime gerą darbą kartu – gyvūnai bus dėkingi už mūsų rūpestį!"],"end":["4b klasės mokiniai"]},"suitable-for":{"struktura":"vidutinis"}},{"id":178,"title":"Visi į talką!","author":"Skelbimas","type":"informacinis","reference":"","class-choice":["3_4_klase"],"text":{"start":["Norime, kad mūsų miesto parkas būtų jaukus ir švarus, todėl organizuojame tvarkymo akciją, kurioje kiekvieno pagalba yra svarbi. Tai puiki proga ne tik padėti gamtai, bet ir smagiai praleisti laiką su draugais!"],"middle":["Vasario 1 d., 10 val. susitinkame prie parko centrinio tako.","Atsineškite darbines pirštines, patogią aprangą ir, be abejo, gerą nuotaiką!","Mes pasirūpinsime šiukšlių maišais, reikalingais įrankiais ir šiltais gėrimais, kad po darbo galėtume visi pasivaišinti. Talkos metu surinksime šiukšles, surūšiuosime atliekas ir paruošime parką pavasario sezonui.","Prisidėkime prie švarios aplinkos kūrimo ir parodykime, kad rūpinamės savo miestu! Tavo pagalba labai svarbi!"],"end":["Organizatorių komanda"]},"suitable-for":{"struktura":"vidutinis"}},{"id":181,"title":"Panevėžys, 2024 metų kovo 14 diena","author":"Kvietimas","type":"informacinis","reference":"","class-choice":["3_4_klase"],"text":{"start":["Miela Morta!"],"middle":["Kviečiu Tave į savo gimtadienį, kuris vyks kovo 17 dieną, sekmadienį, 18 valandą.\nTavęs lauksiu savo namuose (Pakruojo 39, Panevėžys).","Džiaugsiuosi galėdama savo gimtadienį švęsti su Tavimi. Kartu bus kiti mūsų klasės draugai: Joris, Kamėja, Markas ir Urtė.","Apsirenk taip, kad būtų patogu judėti.","Gal galėtum man pranešti, ar ateisi į mano šventę? Ačiū."],"end":["Aš Tavęs labai lauksiu! Iki pasimatymo!","Nida Adams"]},"suitable-for":{"struktura":"vidutinis","komponavimas":"sunkus"}},{"id":182,"title":"Dėmesio! Dingo šuo!","author":"Skelbimas","type":"informacinis","reference":"","class-choice":["3_4_klase"],"text":{"start":["2024-12-04 dingo mūsų šuo."],"middle":["Tai vokiečių aviganių veislės kalytė, vardu Celi.","Kailis rudos ir juodos spalvos, trumpo plauko. Draugiška. Buvo su juodos spalvos antkakliu.","Paskutinį kartą pastebėta Panevėžyje, Ąžuolo gatvėje."],"end":["Mačiusius ar priglaudusius labai prašome atsiliepti. Atsilyginsime.","Inga. Tel. +370 10010001"]},"suitable-for":{"struktura":"vidutinis","komponavimas":"vidutinis"}},{"id":185,"title":"Mieli klasės draugai!","author":"Kvietimas","type":"informacinis","reference":"","class-choice":["3_4_klase"],"text":{"start":["Kviečiu jus į savo 10-ąjį gimtadienį, kuris vyks birželio 16 d., 15 val. vaikų švenčių ir pramogų erdvėje „Betvarkė”."],"middle":["Jūsų laukia daugybė staigmenų: specialios dovanos, siurprizai, kūrybinės dirbtuvės, žaidimai, smagios ir aktyvios pramogos su profesionaliais animatoriais.","Po to skanausime patį gardžiausią gimtadienio tortą!","Labai laukiu jūsų visų! Apsirenkite patogiai, kad galėtume dūkti ir linksmai praleisti laiką."],"end":["Praneškite, ar galėsite dalyvauti, iki birželio 10 d. Iki susitikimo!","Liepa"]},"suitable-for":{"struktura":"vidutinis","komponavimas":"vidutinis"}},{"id":187,"title":"Naminis tinginys","author":"Receptas","type":"informacinis","reference":"","class-choice":["3_4_klase"],"text":{"start":["Ingridientai: 400 g sausainių „Gaidelis“, 1 skardinė kondensuoto pieno, 200 g sviesto, 5 šaukštai kakavos."],"middle":["Sausainius rankomis sutrupiname giliame inde.","Puode, virš vidutinės ugnies, ištirpiname sviestą. Į jį supilame kondensuotą pieną, suberiame kakavą. Užviriname ir maišydami pakaitiname keletą minučių, kol masė taps vientisa bei šiek tiek sutirštės.","Gautą masę užpilame ant jau sutrupintų sausainių ir šaukštu labai gerai išmaišome. Visi sausainiai turi būti daugmaž tolygiai pasidengę kakavine mase.","Masę verčiame ant kepimo popieriaus ir, spausdami tvirtu maišeliu, formuojame norimo dydžio ir formos tinginį. Spaudžiame standžiai, kad neliktų tarpų.","Leidžiame tinginiui atvėsti iki kambario temperatūros, tada suvyniojame į maistinę plėvelę arba kepimo popierių.","Dedame į šaldytuvą bent 6-8 valandoms, kad sustingtų."],"end":["Jei norite, galite tinginį paskaninti mėgstamais priedais: riešutais, džiovintais vaisiais, tarkuotomis citrusinių vaisių žievelėmis ar smulkintu šokoladu."]},"suitable-for":{"struktura":"vidutinis"}},{"id":188,"title":"Blynai","author":"Receptas","type":"informacinis","reference":"","class-choice":["3_4_klase"],"text":{"start":["Produktai: kiaušiniai, pienas, druska, vanilinis cukrus, aliejus kepimui."],"middle":["Atskirti kiaušinių baltymus nuo trynių.","Dubenėlyje šluotele išmaišyti trynius, druską ir vanilinį cukrų. Įpilti pieno, įsijoti miltus ir gerai išmaišyti, kad neliktų miltų gumuliukų.","Kitame inde iki standumo išplakti kiaušinių baltymus. Kuo standžiau išplaksite baltymus, tuo puresni ir minkštesni bus blynai.","Išplaktus baltymus labai lėtai ir atsargiai įmaišyti į tešlą – jei baltymuose bus daugiau oro, blynai bus skanesni."],"end":["Kepti keptuvėje įkaitintame aliejuje ant vidutinės kaitros, iš abiejų pusių, kol gražiai apskrus."]},"suitable-for":{"struktura":"vidutinis"}},{"id":189,"title":"Bananų kokteilis","author":"Receptas","type":"informacinis","reference":"","class-choice":["3_4_klase"],"text":{"start":["Ingridientai: 2 vidutinio dydžio bananai, 2 vidutinio dydžio apelsinai, 2 stiklinės pieno, vaniliniai ledai."],"middle":["Nulupame bananus ir supjaustome 1 cm storio griežinėliais.","Dubenyje šakute juos sutriname.","Tada perpjauname apelsinus pusiau ir išspaudžiame sultis.","Bananų tyrę, apelsinų sultis ir pieną suplakame (galima naudoti elektrinį ar paprastą plaktuvą)."],"end":["Bananų kokteilį išpilstome į keturias stiklines ir sudedame vanilinius ledus. Jie suteiks kokteiliui dar daugiau švelnumo ir gaivos."]},"suitable-for":{"struktura":"lengvas","komponavimas":"vidutinis"}},{"id":193,"title":"Vandeninis voras","author":"Pagal G. Isoką","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Iš tvenkinio gelmių išniro voras. Jis atrodė lyg sidabru apibertas. Bet, iškilęs į paviršių, suprastėjo – pasirodo, jis – rudas. Tik vandenyje voras pasipuošia pūslelėmis. Oras laikosi ant jo papilvėje augančių plaukelių. Nuo plaukelių jis patenka į kvėpavimo organus apačioje pilvelio. Dėl to voras vandenyje neužtrokšta."],"middle":["Palakstęs po vandenį, jis ima ,,šukuotis\". Koks gudruolis! Kiekvieną plaukelį kruopščiai nuvalo, išskiria sulipusius, ištiesina susilenkusius. Švarūs plaukeliai geriau sulaiko orą. \nVandenyje voras moka greitai ir sumaniai pasistatyti panašų į varpą būstą. Iš voratinklio nuraizgo pamatus, o prie jų tvirtina ir tvirtina oro pūsleles."],"end":["Varpe jis jaučiasi kaip sausumoje. Čia iš kiaušinėlių išsirita ir maži voriukai. O kiek paūgėję, visi išbėga iš namų ir ima lipdyti savo mažus varpelius. Greit juose naujakuriai ir apsigyvena."]},"suitable-for":{"struktura":"lengvas"}},{"id":198,"title":"Kiškio lūpos","author":"Lietuvių liaudies pasaka","type":"pasaka","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Vieną kartą ėjo kiškis ir sutiko genį. Genys jo klausia: „Kodėl tu, kūmai, toks nuliūdęs?\". Kiškis atsakė, kad jis nuliūdęs dėl to, kas niekas jo nebijo, o jis turi visų bijoti."],"middle":["Genys pasiūlė kiškiui pasislėpti krūmuose ir, kai pamatys atvarant į pievą aveles, šokti iš krūmo – avelės ir išsigąs.","Kiškis paklausė, nuėjo ir pasislėpė krūmuose. Pamatęs aveles, šoko iš krūmo – avelės išsigando ir nubėgo tolyn."],"end":["Apsidžiaugė kiškelis ir pradėjo juoktis. Juokėsi, juokėsi, net jam lūpelės perplyšo."]},"suitable-for":{"struktura":"lengvas","komponavimas":"vidutinis"}},{"id":200,"title":"Krūmų gydytojas","author":"J. Vanagas","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Sode dega laužas. Balti dūmai kyla į šaltą rudens dangų. Aplink laužą ligi vėlyvo vakaro pluša jaunųjų sodininkų būrelis."],"middle":["Mergaitės geležiniais grėbliais grėbsto į krūvas nukritusius lapus. Berniukai neša juos prie laužo ir, linksmai šnekučiuodami, degina.","Tadui patikėta svarbesnė užduotis. Pasiėmęs didžiules žirkles, jis rūpestingai apžiūri vaiskrūmius ir atsargiai iškarpo nudžiūvusias ir ligotas šakas."],"end":["Todėl kiti vaikai jį vadina krūmų gydytoju."]},"suitable-for":{"struktura":"lengvas","komponavimas":"vidutinis"}},{"id":203,"title":"Ošia ąžuolai","author":"J. Vanagas","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Šalti rudens vėjai nuo medžių purto paskutinius lapus."],"middle":["Be perstojo dulkia smulkus, vos įžiūrimas lietus. Pilkomis šakomis lėtai slenka dideli lašai ir nuobodžiai capsi ant žemės. Pilkas rūkas lyg gedulo šydu apgaubia juodus miškus.","Keletas lapų atkakliai laikosi ir šnabžda vienas kitam: „Dar nekriskim…\". Bet jų negaivina žaliosios gyvybės sultys.","Ir ateina laikas, kai kotelis jau nepajėgia išlaikyti mirštančio lapo. Vėjo gūsio nuplėštas, jis pamažu krinta ant žemės ir ilgainiui sutrūnija, patręšdamas dirvožemį, iš kurio kalsis nauji daigai."],"end":["Tik rūstūs ąžuolai dar ošia. Jie nenori atiduoti rudens vėjui savo vasaros vainiko."]},"suitable-for":{"struktura":"vidutinis","rasyba":"vidutinis"}},{"id":204,"title":"Auksinis miško rūbas","author":"J. Vanagas","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Jau pačios pirmosios šalnos nuauksino miškelius. Jos tarsi apklojo amžinai žalią girią ir šilą."],"middle":["Epušių atžalos vietomis šviesiai geltonos, kaip saulės zuikučių prisėtos, vietomis paraudusios, lyg gaivinančių vaisių sultimis apšlakstytos.","O klevų lapai čia lyg aprūdiję, čia ir visai rudi kaip pluta, rodos, ką tik ant jų kepta šviežia duona.","Už jų šermukšniai, pasipuošę raudonomis uogų kekėmis, kviečia visus į gausias vaišes."],"end":["Miškas, užsimetęs ant pečių auksinį rūbą, tolimais gulbių trimitais atsisveikina su vasara."]},"suitable-for":{"struktura":"vidutinis","rasyba":"vidutinis","komponavimas":"vidutinis"}},{"id":206,"title":"Glėbys šiaudų","author":"J. Vanagas","type":"pasaka","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":[],"middle":["Glėbys šiaudų ilgai švytėjo pakelės purve tarsi ant aksominio kilimo paberta sauja aukso ir kažkuo turtino rudens peizažą.","Užėjo smarkūs lietūs. Glėbys šiaudų permirko, diena po dienos vis labiau ėmė blukti ir tamsėti.","– Tai va ką tas lietus padaro, pasakė žvirblis, glėbyje šiaudų neberadęs nė vieno grūdelio.","Glėbys šiaudų iš gėdos dar daugiau paraudo, o paskui visai rudas pasidarė.","– Nieko baisaus, – sucypė pelė, – rudenį visas pasaulis paruduoja!"],"end":["Ir sausiausią šiaudą nusitempė į olą."]},"suitable-for":{"struktura":"sunkus"}},{"id":208,"title":"Pirmasis sniegas","author":"J. Vanagas","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Apie vidurdienį kiek atšyla, o į pavakarį papučia visai drėgnas vėjas. Pilkas dangus tarsi užgula stogus ir ant plikų klevų viršūnių užmaukšlina minkštas rūko kepures."],"middle":["Temstant vėjas akimirką nuščiūva.","Ūmai pradeda kristi pirmosios snaigės. Regis, jos byra čia pat virš tavęs – ir tarsi tūkstančiai lengvų pūkelių leidžiasi žemyn.","Pamažu pamažu krenta minkštas sniegas, mirguliuojančia marška apdengdamas miškus, laukus, ilgus fermų pastatus ir visą žemę."],"end":["Tada stiprus viesulo šuoras viską susuka į baltą verpetą, ir nebegali atskirti, kur žemė, kur dangus. Pūga!.."]},"suitable-for":{"rasyba":"","struktura":"vidutinis"}},{"id":214,"title":"Sniego raštas","author":"J. Vanagas","type":"pasakojimas","reference":"Maziliauskienė, L. (2003). Skaitinukai I–II klasių mokiniams. Šiauliai: K. J. Vasiliausko įmonė.","class-choice":["3_4_klase"],"text":{"start":["Žiema darosi vis gilesnė. Kelius užverčia pusnys. Balos ir griovos ligi kraštų pripustytos. Šiluose ir beržynuose po sniego našta sulinksta, o kartais net lūžta jaunutės pušaitės ir berželiai."],"middle":["Kai nustoja pustę ir ima šviesti šykšti žiemos saulė, šviežiame sniege pamatai raštą. Jis byloja apie žvėrių ir paukščių kelius. Pasakoja apie jų sunkų gyvenimą šalčiausiu metų laiku, kai miške ir laukuose beveik nebegali rasti jokio maisto, o ežeruose po stora ledo ir sniego danga trokšta žuvys.","Mikinis – gamtos bičiulis. Laisvalaikiu jis užsideda slides ir šliuožia prie palaukės krūmų su glėbeliu dobilų arba gerų viksvų ir ten jį neaukštai sukrauna, kad kiškis, pasistiepęs ant užpakalinių, galėtų pasiekti.","Mikinis sumaniai parenka labai tankų dvišakį krūmą, kad žvėrelis neištrauktų visos šieno gniūžtės iš karto ir neišdrabstytų jos po sniegą. Juk kiek to kiškio proto.","Dar stipriau tarp tankių šakelių Mikinis įspraudžia morką ar griežtį, kad pilkis turėtų ką užgraužti paėdęs."],"end":["Matai, per naktį pakrūmes išmindžiojo, o dabar kur nors netoli miega! Ir Mikinis sušunka: „Kaimynėli, prašom pusryčių!\".","Žinoma, taip jis sako juokais, nes gerai žino, kad Ilgaausis pusryčiaus tik saulei nusileidus."]},"suitable-for":{"struktura":"sunkus","rasyba":""}},{"id":215,"title":"Ropė","author":"Lietuvių pasaka","type":"pasaka","reference":"","class-choice":["3_4_klase"],"text":{"start":["Gyveno senelis ir senutė. Senelis pavasarį pasodino ropę. Ropė augo augo ir labai didelė užaugo. Išėjo senelis ropės rauti. Rauna rauna – neišrauna."],"middle":["Senelis pasišaukė senutę. Senutė įsikibo į senelį, senelis – į ropę: rauna rauna – niekaip neišrauna.","Pasišaukė anūkėlę. Anūkėlė įsikibo į senutę, senutė į senelį, senelis į ropę: rauna rauna – niekaip neišrauna.","Pasišaukė šuniuką. Šuniukas įsikibo į anūkėlę, anūkėlė į senutę, senutė į senelį, senelis į ropę: rauna rauna – niekaip neišrauna.","Pasišaukė kačiuką. Kačiukas įsikibo į šuniuką, šuniukas į anūkėlę, anūkėlė į senutę, senutė į senelį, senelis į ropę: rauna rauna – niekaip neišrauna."],"end":["Pasišaukė pelytę. Pelytė įsikibo į kačiuką, kačiukas į šuniuką, šuniukas į anūkėlę, anūkėlė į senutę, senutė į senelį, senelis į ropę. Visi kai patraukė, ir išrovė ropę."]},"suitable-for":{"struktura":"lengvas","rasyba":""}},{"id":218,"title":"Ligonis pradeda sveikti net ir pakeliui į ligoninę","author":"Tautvydas Kontrimavičius","type":"informacinis","reference":"","class-choice":["3_4_klase"],"text":{"start":["Greitosios pagalbos automobiliui visame pasaulyje leidžiama skubėti jau daugiau kaip šimtas metų."],"middle":["Dar 1792 metais Prancūzijoje pirmoji tokia transporto priemonė pradėjo gabenti sužeistus žmones pas gydytoją. Tačiau ją geriau vadinti greitosios pagalbos dviračiu, o ne automobiliu.","Pirmąjį vežimėlį ligoniams sukonstravo Prancūzijos imperatoriaus Napoleono Bonaparto kariuomenės chirurgas Dominique Jean Larrey. Tačiau tokių vežimų sužeistiesiems ar ligoniams vežti dar ilgai niekas nevadino ,,greitąja pagalba“.","Šis vardas buvo sugalvotas Jungtinėse Amerikos Valstijose, vykstant Pilietiniam karui. Tada arklio traukiamas vežimas buvo pavadintas ,,ambulance“. Šis žodis atpažįstamas visame pasaulyje ir dažniausiai ant automobilių rašomas atbulai, kad kiti vairuotojai jį greičiau perskaitytų galinio vaizdo veidrodėlyje ir praleistų.","Tačiau ne visada automobilis – greičiausias būdas padėti sužeistajam. 1928 metais pirmoji ,,greitoji pagalba“ pakilo į orą ir ėmė skraidyti Australijoje.O Italijos mieste Venecijoje pas ligonius dažniausiai skuba tokiomis pat spalvomis nudažyti kateriai, nes ten vietoj gatvių – vandens kanalai.","Greitosios pagalbos automobilis dažniausiai kviečiamas  telefonu. Amerikoje visi nuo mažens stengiasi įsiminti svarbiausią telefono numerį – 911. Visose Europos valstybėse toks pat svarbus yra kitas skaičius – 112."],"end":["Kai keliausi po kitas šalis, apsižvalgyk gatvėje ir tikrai atpažinsi greitosios pagalbos automobilį. Pamatysi, kokie ryškiausi skaičiai ant jos šono užrašyti, ir žinosi, kaip jį telefonu išsikviesti."]},"suitable-for":{"struktura":"sunkus","rasyba":""}},{"id":219,"title":"Drąsi antelė","author":"Pagal K. Maruką","type":"pasakojimas","reference":"","class-choice":["3_4_klase"],"text":{"start":["Vieną ankstyvą gegužės rytą prie Lakajos upės, šokinėdamas per pievas, kupstus, ieškojau tinkamos žvejybai vietos."],"middle":["Staiga iš nendryno pakilo laukinė antis, prašvilpė pro pat galvą ir lyg pašauta nukrito priešais į pievą. Prisileido ji mane gana arti ir, vilkdama pieva sparną, ėmė lėtai slinkti į šalį. Aš nekreipiau į ją dėmesio ir žengiau toliau.","Antelė antrą kartą prašvilpė man pro galvą ir šį sykį nukrito beveik prie pat mano kojų. Aš aiškiai mačiau jos margas, molio spalvos plunksnas, šviesią papilvę. Jos juodos akys su baime žiūrėjo į mane. Ji tankiai alsavo, net prasižiojusi. Ko ji nori? Kas jai atsitiko?..","Viskas pasidarė aišku, kai čia pat ant švendrių kupsto pamačiau lizdą ir susigūžusius pilkus, it vilnos kamuoliukai, ančiukus.","Aš negalėjau nesižavėti drąsiąja antele. Kaip ji dėl savo vaikų aukojosi! Juk jeigu lizdą netikėtai būtų užklupusi lapė, vienas šuolis — ir ši drąsi antelė būtų atsidūrusi žvėries nasruose."],"end":["Skubiai pasitraukiau į šalį ir nebėjau pieva. Girioje linksmai čiulbėjo ulbėjo paukštyčiai, krūtinėje buvo giedra, smagu. Praėjo noras ir žvejoti. Slinkdamas paupiu ir klausydamasis paukščių čiulbėjimo, aš galvojau, ar visada mes, žmonės, mokam vienas dėl kito taip drąsiai aukotis, kaip ši nedidelė silpna antelė."]},"suitable-for":{"struktura":"sunkus","rasyba":""}},{"id":220,"title":"Dedalas ir Ikaras","author":"Graikų mitas (ištrauka)","type":"mitai","reference":"","class-choice":["3_4_klase"],"text":{"start":["Dedalas ilgai mąstė, kaip jam ir jo sūnui pabėgti iš Kretos karaliaus Minojo nelaisvės. Pagaliau sugalvojo: „Jeigu negaliu išsigelbėti nei sausuma, nei jūra, tai juk man atviras dangus!“."],"middle":["Dedalas prisirinko plunksnų, sutvirtino jas lininiais siūlais bei vašku ir ėmė daryti iš jų keturis didžiulius sparnus. Pagaliau Dedalas baigė savo darbą – sparnai buvo gatavi. Dedalas pririšo sparnus prie nugaros, įkišo rankas į kilpas, pritvirtintas prie sparnų, suplasnojo ir grakščiai pakilo į orą. Sūnus Ikaras apstulbęs žvelgė į tėvą, sklandantį ore tarsi didžiulis paukštis.","Išaušo ta diena, kai tėvas su sūnumi jau buvo pasiruošę palikti Kretą. Jie užsimovė sparnus ant rankų ir lengvai pakilo į orą. Tėvas įspėjo sūnų, kad šis nesileistų pernelyg žemai prie jūros ir nekiltų per pernelyg arti saulės, o sektų paskui jį.","Tie, kurie regėjo juos skrendančius aukštai virš žemės, manė, kad tai du dievai skrenda dangaus žydryne. Dedalas vis atsisukdavo pasižiūrėti, kaip skrenda jo sūnus.","Patiko Ikarui greitas skrydis, ir vis drąsiau mojuoja jis sparnais. Užmiršo tėvo pamokymus Ikaras, ir jau nebeskrenda paskui jį. Smarkiai plasnodamas sparnais, Ikaras kilo vis arčiau skaisčiosios saulės. Karštieji spinduliai ištirpdė vašką, kuriuo buvo sutvirtintos plunksnos, ir šios, vėjui pūstelėjus, pasklido ore. Sumojavo sūnus rankomis, bet jau nėra ant jų sparnų..."],"end":["Stačia galva nukrito Ikras iš didžiulio aukščio į jūrą ir žuvo jos bangose. Dedalas teišvydo Ikaro sparnų plunksnas ir suprato, kas  atsitiko.","O jūrą, kurioje nuskendo Ikaras, žmonės ėmė vadinti jo vardu – Ikaro jūra."]},"suitable-for":{"struktura":"sunkus","rasyba":""}},{"id":221,"title":"Vėžlys, voras ir bitė","author":"Lietuvių sakmė","type":"sakme","reference":"","class-choice":["3_4_klase"],"text":{"start":["Gyveno moteris. Dieną ir naktį ji dirbo, kad išmaitintų ir aprengtų tris savo dukteris. Visos jos išaugo linksmos ir žavios. Viena po kitos ištekėjo ir paliko motinos namus."],"middle":["Praslinko keleri metai. Motina sunkiai susirgo ir nusiuntė pas savo dukteris rudąją voverėlę, kad pakviestų jas į pagalbą.","Vyriausioji, išgirdusi iš voverėlės liūdną žinią, atsiduso: „Aš mielai eičiau, bet pirma turiu iššveisti šiuos du dubenis“. Tada voverėlė supyko: „Tai būk su jais amžinai neperskiriama!“. Dubenys greitai nušoko nuo stalo ir apglėbė vyriausiąją dukterį. Ji puolė žemėn, atsiduso, pavirto dideliu vėžliu ir iššliaužė iš namų.","Pasibeldė voverėlė pas antrąją dukterį. O toji teisinosi, kad tuojau bėgtų pas motiną, bet esanti labai užimta: turi iki mugės audimą išausti. Voverėlė ją pavertė voru – tegul visą gyvenimą audžia ir niekad nesustoja!","Kai voverėlė pas pasibeldė į jauniausiosios dukters namus, toji maišė tešlą. Duktė, netarusi nei žodžio, net rankų nenusišluosčiusi, bėgo pas savo motiną."],"end":["Trečioji duktė gyveno ilgus metus, ir visi ją mylėjo. O kai atėjo laikas mirti, ji pavirto auksine bitele. Visą vasarą kiekvieną mielą dienelę renka bitutė žmonėms medų, ir jos pirmutinės kojelės visada aplipusios saldžia tešla. Dėl to žiemą, kai viskas miršta iš šalčio, bitelė miega šiltame avilyje, o nubudusi valgo tiktai medų ir cukrų."]},"suitable-for":{"struktura":"sunkus","rasyba":""}},{"id":222,"title":"Varpai","author":"Pagal  Tautvydą Kontrimavičių","type":"informacinis","reference":"","class-choice":["3_4_klase"],"text":{"start":["Jei kas nors tavęs paklaus, kokį muzikos instrumentą galima toliausiai girdėti, žinok, kad tai – varpas. Tai iš įvairių metalų nulietas ir pakabintas tuščiavidurio kūgio formos korpusas su viduje kabančia metaline šerdimi."],"middle":["Nors iš pirmo žvilgsnio visi varpai panašūs, jais skambinama trimis skirtingais būdais. Seniausias žinomas būdas prakalbinti varpą – įsiūbuoti visą metalinį kūgį taip, kad jo viduje pakabinta šerdis pati imtų daužytis į šonus vienodu ritmu. Taip dažniausiai skamba bažnyčių bokštuose pakabinti varpai.","Kitas būdas – varpai kaba nejudėdami, o garsas ima aidėti, kai varpininko įsiūbuota šerdis atsitrenkia į varpo korpusą.","Jei varpas turi nuolat skambėti pranešdamas laiką, jo niekas nesiūbuoja. Visame pasaulyje bokšto laikrodžių varpai suskamba, kai į jų šonus trinkteli specialūs plaktukai.","Vieno varpo skambesį visada bus malonus klausytis. Tačiau jeigu vienu metu aidi keli varpai, jie turi derėti tarpusavyje. Pagaminti tokį varpą, kuris skambėtų tiktai taip, kaip meistras nori, - brangus ir kelis mėnesius trunkantis procesas. Ištisus šimtmečius tėvai šią paslaptį perduodavo tiktai savo vaikams.","Broliai Hemony 1652 metais Olandijoje pagamino pirmąjį muzikos instrumentą, susidedantį iš kelių varpų – kariljoną. Kad būtų galima išgauti melodiją iš eilės skambinant įvairaus dydžio varpais, jų reikia pakabinti ir sujungti ne mažiau kaip 23. Visame pasaulyje šiuo metu skamba daugiau kaip 600  kariljonų."],"end":["Lietuvoje taip pat galima pasiklausyti kariljono muzikos. Jau pusšimtį metų skamba Kauno kariljonas, kuriame dabar yra 35 varpai, o Klaipėdoje šis instrumentas gali prabilti net 48 varpų balsais."]},"suitable-for":{"struktura":"sunkus","rasyba":""}},{"id":239,"title":"Kaip kunigaikštis Gediminas įkūrė Trakus ir Vilnių","author":"Pagal padavimą „Kaip kunigaikštis Gediminas įkūrė Trakus ir Vilnių\"","type":"padavimas","reference":"","class-choice":["3_4_klase"],"text":{"start":["Vieną kartą didysis kunigaikštis Gediminas išjojo iš savo sostinės Kernavės į medžioklę. Nujojęs penkias mylias, kitoje pusėje Vilijos upės rado girioje gražų kalną, ąžuolynų ir lygumų apsuptą. Ten įkūrė miestą, kurį pavadino Trakais. Iš Kernavės perkėlė savo sostinę į Trakus."],"middle":["Neilgai trukus Gediminas išjojo už keturių mylių nuo Trakų medžioti. Sutiko didžiulį žvėrį – taurą – ir jį nukovė. Kunigaikštis pavargęs užmigo ir susapnavo sapną, kad ant kalno stovi didžiulis geležinis vilkas ir garsiai staugia.","Pabudęs Gediminas papasakojo savo žyniui Lizdeikai apie sapną. Lizdeika pasakė, jog geležinis vilkas reiškia, kad čia bus sostinės miestas, o jo staugimas – tai miesto garbė, kuri sklis po visą pasaulį."],"end":["Didysis kunigaikštis Gediminas išsiuntė ieškoti žmonių. Jis pastatė pilį, o miestą pavadino Vilniumi. Pastatęs miestą, perkėlė savo sostinę iš Trakų į Vilnių."]},"suitable-for":{"struktura":"vidutinis","rasyba":"vidutinis"}},{"id":240,"title":"Pelkių ir vandens augalai","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 19.","class-choice":["3_4_klase"],"text":{"start":["Augalai prisitaiko prie aplinkos sąlygų labai įvairiai. Jie sugeba net nepalankiomis sąlygomis augti, maitintis, subrandinti sėklas ir jas išplatinti. Daug augalų gali augti drėgnose pelkėse ar durpynuose ir net vandenyje."],"middle":["Pelkių ir vandens augalai padeda apsivalyti vandeniui, kai kuriais iš jų minta vandens gyvūnai. Lietuvos pelkėse auga įdomūs vabzdžiaėdžiai augalai.","Tuklės turi tarsi taukais apteptus lapus, ant kurių gausu liaukučių. Vienos liaukutės išskiria skystį, kuriuo tuklė privilioja vabzdžius, kitos – fermentus, kurie skaido prilipusį grobį."],"end":["Panašiai vabzdžius gaudo ir saulašarės. Vabzdžiui sudirginus liaukų plaukelius, išskiriamas virškinimo skystis, ir lapas užsiverčia. Išsitiesia tik tada, kai vabzdys jau būna suvirškintas."]},"suitable-for":{"struktura":"vidutinis","rasyba":""}},{"id":241,"title":"Paskutinis posėdis","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 20.","class-choice":["3_4_klase"],"text":{"start":["1940 m. birželio 14-ąją, apie vidurnaktį, Sovietų Sąjunga įteikė Lietuvos vyriausybei ultimatumą su pramanytais kaltinimais. Po valandos Kaune, Prezidentūroje, Lietuvos vyriausybė susirinko aptarti rusų reikalavimus."],"middle":["Prezidentas Antanas Smetona, krašto apsaugos ministras generolas Kazys Musteikis, švietimo ministras gydytojas Kazimieras Jokantas ir valstybės kontrolierius Konstantinas Šakenis siūlė ultimatumą atmesti ir ginklu priešintis.","Ministro pirmininko pavaduotojas Kazys Bizauskas, susisiekimo ministras Jonas Masiliūnas, teisingumo ministras Antanas Tamošaitis ir žemės ūkio ministras Juozas Audėnas sakė, kad priešintis nereikia.","Lemiamos reikšmės turėjo ministro pirmininko Antano Merkio, generolo Stasio Raštikio ir kariuomenės vado generolo Vinco Vitkausko pasisakymai už ultimatumo priėmimą nesipriešinant."],"end":["Taip pasipriešinimo mintis buvo palaidota."]},"suitable-for":{"struktura":"vidutinis"}},{"id":242,"title":"Sąjūdžio diena","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 7.","class-choice":["3_4_klase"],"text":{"start":["1988 m. birželio 3 d. buvo įkurtas Lietuvos Persitvarkymo Sąjūdis. Tą dieną Mokslų akademijos salėje, Vilniuje, įvyko pirmasis Sąjūdžio susirinkimas. Jame paskirti 35 iniciatyvinės grupės nariai įgaliotiniai, kurie turėjo vadovauti anksčiau įkurtiems įvairiems klubams, pavyzdžiui, „Tauta ir istorija“, „Žemyna\", Talka\"."],"middle":["Kitą dieną Lietuvos komunistų partijos centro komiteto atstovai susirūpinę svarstė, ar šį judėjimą uždrausti, ar nekreipti į jį dėmesio.","Tada Gedimino aikštėje, Vilniuje, buvo surengtas pirmasis Sąjūdžio mitingas. Žmonės pasisakė drąsiai, reikalaudami Lietuvai laisvės ir nepriklausomybės. Sąjūdis padėjo Lietuvai atgimti kaip valstybei –  jis paskatino beveik po dvejų metų, 1990 m. kovo 11 d., oficialiai paskelbti Lietuvos nepriklausomybės atkūrimą."],"end":["1988-ųjų spalio 22–23 d. įvyko Sąjūdžio steigiamasis suvažiavimas. Kitų metų vasarą, rugpjūčio 23 d., Sąjūdis surengė „Baltijos kelio\" akciją. Jos metu lietuviai, latviai ir estai (maždaug du milijonai žmonių) susikibo rankomis į gyvą grandinę per visas tris Pabaltijo valstybes, taip simboliškai atskirdami jas nuo Sovietų Sąjungos ir skelbdami pasauliui, kad norime būti laisvi."]},"suitable-for":{"struktura":"vidutinis"}},{"id":243,"title":"Žalgirio mūšis","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 36.","class-choice":["3_4_klase"],"text":{"start":["1410 m. liepos 15 d. Vytauto ir Jogailos vadovaujama Lietuvos ir Lenkijos kariuomenė sumušė vokiečių Kryžiuočių ordino kariuomenę. Šis mūšis nulėmė Kryžiuočių ordino galybės pabaigą."],"middle":["Mūšis įvyko dabartinėje Lenkijos teritorijoje, į pietvakarius nuo Olštyno, prie Griunvaldo (lietuviškai „Žalgirio\") kaimelio, tad lietuviai šį mūšį vadina Žalgirio mūšiu, vokiečiai ir kitų Vakarų Europos šalių žmonės – Tanenbergo (lietuviškai „Eglių kalno\") mūšiu.","Kryžiuočių kariuomenėje buvo 32 tūkstančiai karių, Lietuvos ir Lenkijos kariuomenėje – 51 tūkstantis. Tačiau vokiečiai buvo kur kas geriau ginkluoti. Dauguma lietuvių ir lenkų pėstininkų teturėjo vėzdus. Kryžiuočiai gabenosi apie 100 patrankų. Jų kariuomenėje, be vokiečių, buvo anglų, prancūzų, vengrų, austrų, bavarų, čekų, olandų.","Manoma, kad jungtinei Lietuvos ir Lenkijos kariuomenei pavyko sutriuškinti priešus suvaidinus, jog traukiasi iš mūšio lauko. Kryžiuočiai nudžiugę puolė ją persekioti ir pakliuvo į spąstus – pasaloje laukė stiprūs lietuvių būriai, kurie staiga puolė ir sumušė kryžiuočius. Mūšis baigėsi visišku ordino pralaimėjimu."],"end":["Žalgirio mūšis laikomas vienu didžiausių ir garsiausių viduramžių mūšių Europoje. Jis palaidojo Kryžiuočių ordino karinę galybę. Lietuvai ir Lenkijai atsirado galimybės išlikti Vidurio ir Rytų Europos šalimis."]},"suitable-for":{"struktura":"sunkus","rasyba":""}},{"id":244,"title":"Jūros diena","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 49.","class-choice":["3_4_klase"],"text":{"start":["Jūra – tai vandenyno dalis, paprastai atskirta nuo jo sausuma, salomis ar seklumomis. Jūros į sausumą įsiterpia giliai (Viduržemio, Juodoji, Baltijos), arba negiliai (Koralų, Norvegų, Šiaurės). Javos jūrą juosia salų virtinės. Didžiausios jūros pasaulyje: Pietų Kinijos, Arabų, Koralų."],"middle":["Lietuva didžiuojasi turėdama Baltijos jūrą, kuriai pagerbti rengiama kasmetinė Jūros šventė. Ši šventė kilo iš žvejų vakaronių, susibūrimų, regatų.","Pirmoji Klaipėdoje Jūros šventė vyko 1934 m. rugpjūčio 11–12 dienomis. Ją rengė įvairios jūrininkų organizacijos. Šventės metu norėta parodyti, kokia svarbi jūra visai valstybei.","1965 m. Jūros diena pavadinta Jūros švente ir Žvejų diena."],"end":["Mūsų dienomis Jūros šventė yra svarbiausia tradicinė šventė Klaipėdoje. Iš pradžių per šias šventes buvo rengiamas laivų paradas, karnavalas, įvairios vakaronės. Dabar Klaipėdos aikštėse rengiamos meno akcijos, koncertai."]},"suitable-for":{"struktura":"vidutinis","rasyba":""}},{"id":245,"title":"Pirmasis Lietuvos prezidentas","author":"Sudarė V. Sasnauskas","type":"informacinis","reference":"Sasnauskas V. Vasara (2008). Kaunas: Šviesa. P. 56.","class-choice":["3_4_klase"],"text":{"start":["Pirmasis Nepriklausomos Lietuvos prezidentas Antanas Smetona gimė 1874 m. rugpjūčio 10 d. Užulėnio kaime, Ukmergės rajone."],"middle":["1902 m. baigė Peterburgo universiteto Teisės fakultetą. Baigęs mokslus redagavo „Lietuvos ūkininką\" ir „Viltį\", bendradarbiavo kituose laikraščiuose, dirbo lietuvybės puoselėjimo darbus.","1918 m. vasario 16 d. buvo vienas iš Lietuvos Nepriklausomybės akto signatarų. 1917-1919 m. – Lietuvos Tarybos pirmininkas. 1919-1920 m. pirmasis Lietuvos prezidentas.","Lietuvos universitete dėstė antikos filosofiją, etiką, lietuvių kalbos stilistiką. Rašė apie Joną Basanavičių, Joną Jablonskį, Maironį, Juozą Tumą-Vaižgantą, Praną Mašiotą. Vertė iš graikų kalbos. Išleisti 4 tomai jo publicistinių straipsnių."],"end":["Žuvo gaisre 1944 m. sausio 9 d. JAV. Palaidotas Klyvlende."]},"suitable-for":{"struktura":"vidutinis"}},{"id":246,"title":"Legenda apie Švč. Mergelę Mariją","author":"Legenda","type":"legenda","reference":"","class-choice":["3_4_klase"],"text":{"start":["Viename Prancūzijos krašte, virš kalnų tarpeklio, stūksojo akmeninė koplytėlė. Pastatė ją maldingas riteris, Švč. Mergelės Marijos padedamas išvengęs mirties. Dabar jis buvo jau miręs, o jo įpėdiniai ir kaimiečiai koplytėle visai nesirūpino."],"middle":["Artinosi didelė Švč. Mergelės Marijos šventė. Ji pati su aukso vainiku ant galvos, ant kairės rankos laikydama dieviškąjį Kūdikį, stovėjo altoriuje žvelgdama į koplytėlės vidų. Visur buvo dulkės, viduje nedegė jokia žvakutė. Nė vienas kaimo žmogus neprisiminė senosios koplytėlės.","Atėjo šventės išvakarės. Dangaus karalienė dar kartą liūdnai apsidairė. Visur buvo tylu, apleista ir užmiršta. Tada ji nusivilko žvaigždėtą apsiaustą, nusiėmė aukso vainiką ir padėjo juos ant suolo. Paskui paėmė šluotą ir pradėjo valyti koplytėlę.","Tuo laiku pro šalį ėjo vienas ūkininkas su žmona. Nežinia kaip atsitiko, kad jiedu užėjo vidun.","Užėjo ir pamatė stebuklą!","Skubiai parbėgę namo jie papasakojo kaimynams, ką matė. Dabar visi kaimo žmonės susigėdo ir puolė į koplytėlę."],"end":["O šventės rytą visos dulkes ir pelėsiai buvo išvalyti, prie altoriaus degė žvakutės. Koplytėlė buvo pilna žmonių, atėjusių pagerbti Dangaus Karalienės."]},"suitable-for":{"struktura":"sunkus"}}]